+++
author = "dexter"
kategorie = [ "Kontrowersje", "Prasa",]
date = "2010-03-03"
layout = "post"
tags = [ "Charaktery",]
title = "Artykuł w Charakterach"
url = "/2010/03/03/artykul-w-charakterach/"
lastmod = "2016-11-19T15:19:21+00:00"

+++

W miesięczniku &#8222;Charaktery&#8221; z października 2008 roku ukazał się artykuł pod tytułem &#8222;Stres, który zaszedł za skórę&#8221;, autorstwa Patrycji Kozery. &#8222;Autorstwa&#8221; to zbyt dużo powiedziane, gdyż 70% artykułu składa się z treści skopiowanych z naszego Forum. <!--more-->Oczywiście pani Kozera nie zwróciła się do osób, których wypowiedzi wykorzystała, o pozwolenie (a honorarium zgarnęła 😉 ). Tytułową stronę ilustruje duże zdjęcie roznegliżowanej modelki, która z pewnością nie jest chora na AZS. Tak więc można o chorobach skóry pisać, ale broń 

<acronym title="Latający Potwór Spaghetti">FSM</acronym> nie można pokazać na zdjęciach! Nawet w artykule, który powinien pokazywać, jak trudno egzystować w społeczeństwie ludziom z chorobami skóry.
  
Własnym wkładem Patrycji Kozery w artykuł są takie twierdzenia jak: _&#8222;koniecznym elementem leczenia jest psychoterapia&#8221;_ która _&#8222;często raz na zawsze pozwala uśpić krzyk wrażliwej skóry&#8221;_, po czym autorka wymienia terapie _&#8222;które, niestety, nie prowadzą do całkowitego wyleczenia&#8221;_. Moim zdaniem to jest nadużycie. Ciekawe, ile autorka zna przypadków wyleczenia AZS psychoterapią, że pisze &#8222;często&#8221;?
  
Artykuł kończy się banałem: _&#8222;Jednak najlepszymi lekarstwami dla chorych na AZS są optymizm i radość życia&#8221;_. Pozostaje więc wszystkim chorym na AZS zastosować się do poniższego zalecenia z &#8222;Rejsu&#8221; Marka Piwowskiego:

> Stawiam wniosek przesunięcia kolegi śpiewaka do sekcji gimnastycznej. Po pierwsze. Nie będzie samotny. Będzie w kolektywie. Po drugie. Nabierze więcej optymizmu życiowego.

Miesięcznik &#8222;Charaktery&#8221; kojarzył mi się wcześniej z [prowokacją Tomasza Witkowskiego][1]. Witkowski udowodnił, że rada naukowa Charakterów (siedmioro prof. dr hab., jeden dr hab. i jeden dr) nie czyta tego, co recenzuje. Przepuszczanie takich artykułów, jak ten pani Kozery oznacza, że nic się w tej kwestii nie zmieniło.

 [1]: http://www.tomaszwitkowski.pl/page0.php