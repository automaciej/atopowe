---
title: Karen Crowe – Under My Skin
author: dexter
layout: post
date: 2009-11-17
url: /2009/11/17/karen-crowe-under-my-skin/
categories:
  - Książka
tags:
  - e-book
  - Karen Crowe

---
Przedstawiam dziś książkę do wspólnego czytania dla rodziców i dzieci pod tytułem &#8222;Under My Skin&#8221;, autorstwa Karen Crowe. Jest to dziecięcy przewodnik po AZS, ze świetnymi ilustracjami Norma Benetta. Książka ta otrzymała wyróżnienie w AMWA Medical Book Awards Competition w 2001 roku.

<!--more-->

Przytoczę tutaj uzasadnienie tego wyróżnienia:

> Ponieważ jedno na pięcioro dzieci na całym świecie jest dotknięte przez AZS, _Under My Skin_ jest zasobem, który byłby mile widziany w poczekalniach dermatologów. Ten uroczy przewodnik jest kopalnią informacji dotyczących przejawów AZS, leczenia objawowego i metod radzenia sobie ze stresem, podanych w sposób zrozumiały dla dzieci.
> 
> Począwszy od strony fizycznej AZS, Crowe definiuje chorobę w łatwych do zrozumienia terminach, prowadząc jej młodych odbiorców przez tekst dobrze umiejscowionymi wezwaniami do działania (&#8222;A teraz przewróć stronę by poznać fakty na temat wyzwalaczy &#8211; i naucz się jak zwalczyć świąd!&#8221;). Hojnie ozdabia strony niezrównanymi ilustracjami (autorstwa Norma Bendella), takich jak anatomia świądu sportretowana przy pomocy demonicznych wyzwalaczy atakujących suchą, łuszczącą się skórę.
> 
> Jakkolwiek wydawcą książki jest firma farmaceutyczna, _Under My Skin_ jest całkowicie niekomercyjna [pomijając logo na okładce &#8211; dop. dexter]. Dzięki atrakcyjnej i realistycznie przedstawionej informacji, książkę łatwo się czyta. Nagłówki rozdziałów i sekcji zachęcają do przeglądania. Oprócz ujmujących ilustracji i przemyślanego wykorzystania kolorów, odstępów i tekstu, _Under My Skin_ zawiera też porady (i zdjęcia) dzieci (w wieku 5-13) z egzemą. 
> 
> Jednym z wyzwań medycyny jest zmiana zachowania pacjenta, tak aby ci, którzy żyją z przewlekłą chorobą mogli zminimalizować jej wpływ na ich życie. Koniec końców, _Under My Skin_ osiąga ten cel i jest świetnym przykładem dostosowania informacji medycznych dla właściwych odbiorców.
> 
> —Judith Ellison and Douglas Haneline, PhD 

Książka jest dostępna do ściągnięcia w języku angielskim w formacie PDF. Link poniżej:

[<img class="aligncenter" title="3.5 MB" src="http://www.undermyskin.com/images/PG1_small.jpg" alt="Under my skin" width="150" height="150" />][1]

 [1]: http://www.undermyskin.com/Undermyskin.pdf