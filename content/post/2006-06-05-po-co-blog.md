+++
author = "Wahwah"
categories = ["Blog"]
date = "2006-06-05"
layout = "post"
title = "Po co blog?"
url = "/2006/06/05/po-co-blog/"

+++

Mamy [forum][1], mamy [Atopedię][2], po co jeszcze blog? Blog ma cechy, których brakuje zarówno na forum jak i na Atopedii.

<!--more-->

**Blog to publikacja**

Forum to miejsce rozmów, gdzie pisze się szybko i często niechlujnie. Nawet jeżeli ktoś napisze dłuższy i uważnie zredagowany post, to szybko znika on pod lawiną zwykłych postów. Blog w odróżnieniu do forum ma formę publikacji, gdzie tekst pisany jest uważnie i każdy wpis opowiada o określonej rzeczy. Na przykład ten wpis opowiada, dlaczego potrzebny jest blog.

**Problem tonięcia treści**

Szczególnie ostatnio, forum przybiera formę tygla. Starsze wątki, zawierające interesujące wypowiedzi, znajdują się coraz niżej. Inne wątki pokrywają się postami typu „ja też” lub polemikami. Z jednej strony ganimy nowicjuszy, zadających to samo pytanie po raz tysięczny, ale z drugiej strony odpowiedź na to pytanie jest zakopana coraz głębiej i coraz trudniej do niej dotrzeć. Wpisy na blogu będą dostępne od momentu publikacji przez cały czas i zawsze będzie można do nich dotrzeć. Komentarze do wpisów pozostaną zawsze komentarzami, nie powodując „znikania” głównego wpisu.

**Statyczna Atopedia**

O ile na forum się gotuje, to Atopedia ma formę bardziej statyczną. Jest czytana przez gości i nowych użytkowników forum, którzy po przejrzeniu tego co ich interesuje, przechodzą do forum i tam już zostają. Treść Atopedii ustabilizowała się jakiś czas temu i nic nie wskazuje na to żeby miały powstać tam większe zmiany. Może coś zacznie się dziać w ramach przygotowań do wydania broszury, ale to jeszcze potrwa.

W odróżnieniu od Atopedii, blog ma bardziej dynamiczną formę. Pojawiają się nowe wpisy, można je komentować, co jakiś czas wygląda inaczej. Jest to miejsce, do którego co jakiś czas zaglądamy, patrząc czy jest coś nowego.

**Podsumowując**

Blog ten jest miejscem, gdzie będziemy publikować teksty przygotowane nieco staranniej niż te z forum, ale nie tak statyczne jak na Atopedii. Zapraszam do czytania i komentowania wpisów!

Użytkownicy [Firefoksa][3] zobaczą pomarańczową ikonkę na pasku adresu. Po kliknięciu można zrobić tzw. „zakładkę na żywo” (live bookmark), która będzie pokazywała aktualne tytuły najnowszych wpisów z tego bloga.

 [1]: http://www.atopowe-zapalenie.pl/forum/index.php
 [2]: http://www.atopowe-zapalenie.pl/atopedia/Strona_g%C5%82%C3%B3wna
 [3]: http://www.firefox.pl/ "Firefox w wersji polskiej"