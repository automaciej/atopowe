+++
author = "Wahwah"
kategorie = ["Kuchnia", "Objawy"]
date = "2007-07-12"
layout = "post"
title = "Grejpfrut i antyhistaminy"
url = "/2007/07/12/grejpfrut-i-antyhistaminy/"

+++

Do niedawna byłem święcie przekonany że jestem uczulony na cytrusy, na przykład na grejpfruta. Wniosek ten wysnułem stąd, że kiedyś miałem wyraźne pogorszenie po wzięciu leku który bazował na wyciągu z grejpfruta.

Niedawno przeczytałem o tym, że grejpfrut [wchodzi w interakcje][1] z wieloma substancjami, na przykład z kafeiną. To znaczy, zamiast wypić dużą kawę, możemy wypić małą kawę i sok z grepfruta ― efekt jest podobno ten sam.

Dzisiaj podczas, jakżeby inaczej, przerwy na kawę, znajoma powiedziała mi że grejpfrut wchodzi w interakcje z antyhistaminami i że należy unikać grejpfruta kiedy bierze się [leki antyhistaminowe][2]. Jaki jest dokładnie efekt tych interakcji ― nie wiem, ale jeżeli jest to obniżanie efektu działania antyhistamin, mógłby on wytłumaczyć zarówno moje pogorszenie, jak i jego brak, kiedy ostatnio znowu zacząłem jeść grejpfruty ― teraz nie biorę antyhistamin.

 [1]: http://en.wikipedia.org/wiki/List_of_drugs_affected_by_grapefruit "Interakcje z grejpfrutem (po angielsku)"
 [2]: http://www.atopowe-zapalenie.pl/atopedia/Leki_antyhistaminowe