---
title: Ceny leków, presja na apteki
author: Wahwah
layout: post
date: 2006-12-23
url: /2006/12/23/ceny-lekow-presja-na-apteki/
categories:
  - Leczenie
  - Portal
tags:
  - Elidel
  - Protopic

---
[Protopic][1] i [Elidel][2] to drogie leki. Zanim pójdziemy do apteki, długo myślimy czy na pewno chcemy wydać aż tyle pieniędzy na taką malusieńką tubeczkę. Jednak przyciśnięci chorobą w końcu to robimy.

Do której apteki pójść? Dobre pytanie. Ceny Protopiku potrafią się różnić nawet o 40zł na tubce. W jednej aptece dostaniemy tubkę 30g za 190zł a w innej żąda się od nas 230zł. Założę się, że apteki które mają wyższe ceny też sprzedają Protopic, choćby dlatego że niektórzy pacjenci nie mają siły na uganianie się po wielu aptekach po to żeby porównać ceny.

<!--more-->Prawa rynku mówią, że sprzedawca który daje niższą cenę, sprzeda więcej towaru. Oczywiście, kupujący musi wiedzieć, że danych dwóch sprzedawców ma różne ceny. Jeżeli kupujący zna tylko jednego sprzedawcę (np. jedną aptekę), to kupuje tylko tam i prawa rynku nie działają. Wtedy dzieje się rzecz, której zdecydowanie nie chcemy: sprzedawcom przestaje się opłacać obniżać ceny, bo pomimo obniżek ich obroty nie wzrastają.

Jeżeli jednak kupujący _wiedzą_, że w jednym miejscu jest taniej a w drugim drożej, od razu idą do tańszego miejsca, co natychmiast przekłada się na obroty sprzedawców. Nazywamy to _presją_. Jeżeli będziemy wiedzieli, gdzie Protopic jest tani a gdzie drogi, będziemy szli do tańszych aptek. Droższe apteki od razu odczują _presję_, bo Protopic po prostu przestanie się tam sprzedawać. Dopiero wtedy aptekom będzie się _opłacało_ obniżać ceny Protopiku, co w dłuższej perspektywie jest dobre dla nas, pacjentów: jeżeli apteki będą obniżać ceny, my będziemy wydawać mniej pieniędzy.

Jak dowiedzieć się o ceny Protopiku? Musimy się zorganizować sami. Jeżeli ktoś z nas dowie się o cenę Protopiku w jakiejś aptece, niech powie o tym innym osobom. Po prostu wymieniajmy się informacjami o cenach!

Abyście mogli robić to możliwie wygodnie, uruchomiłem specjalną, nową część naszej strony: <span style="text-decoration: line-through;">Ceny leków</span> (2008-11-24: dział usunięty). Można tam przeglądać ceny leków wpisane przez innych, można też wpisywać ceny które się samemu sprawdziło.

Sprawdzajcie ceny, wpisujcie, kupujcie tanio. Wywierajcie presję na apteki!

 [1]: http://www.atopowe-zapalenie.pl/atopedia/Protopic
 [2]: http://www.atopowe-zapalenie.pl/atopedia/Elidel