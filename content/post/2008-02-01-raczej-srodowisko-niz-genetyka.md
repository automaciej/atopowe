---
title: Raczej środowisko niż genetyka
author: Wahwah
layout: post
date: 2008-02-01
url: /2008/02/01/raczej-srodowisko-niz-genetyka/
categories:
  - Kontrowersje
  - Nauka
  - Środowisko
tags:
  - Genetyka
  - przyczyny

---
Ostatnio na forum tajfunek23 napisała o tym, co [powiedział jej ktoś w szpitalu][1]. Otóż było to:

> (&#8230;) że nie powinnam wychodzić za mąż i mieć dzieci bo skoro to jest choroba genetyczna i moje dziecko miałoby też mieć takie problemy jak ja (&#8230;)

Są tutaj dwie sprawy. Pierwsza, że sugerowanie komuś, że _powinien czy nie powinien_ mieć dzieci, jest nie do przyjęcia. Mógłbym tutaj wyszukać źródła i napisać więcej, ale na razie ograniczę się do tego co już napisałem.

<!--more-->Druga sprawa to pytanie, czy AZS jest chorobą genetyczną. Są 

[badania][2], które wskazują korelację AZS z genami, ale one nie mówią o determinizmie w tym sensie, że np. jak ktoś ma taki to a taki gen, to automatycznie będzie miał AZS. Poczekamy na następne badania, być może za jakiś czas dowiemy się więcej.

Mało która choroba jest całkowicie determinowana przez geny. <span class="postbody">Zespół Downa, albo wodogłowie, to tak. Ale na przykład schizofrenia, pomimo że jest w dużym stopniu zdeterminowana przez geny, wcale nie jest przez nie całkowicie zdeterminowana. Podejrzewam że podobnie jest w przypadku AZS. </span> <span class="postbody">eżeli faktycznie AZS jest w dużym stopniu determinowane przez geny, będą to pokazywały kolejne badania. Ale zanim to nastąpi, mam dość wydaje mi się mocny argument przeciwko koncepcji genetycznej. Argument wygląda tak:</span>

  1. W ostatnich latach (dziesięcioleciach) obserwujemy duży wzrost zachorowalności na AZS i alergie w ogólności.
  2. Więc: coś, co powoduje tę chorobę, musi się również zmieniać, np. narastać.
  3. Nasza pula genetyczna zmienia się, ale o kilka rzędów wielkości wolniej; w perspektywie kilku dziesięcioleci nie można mówić o istotnych zmianach w ludzkiej puli genetycznej. Innymi słowy, nasze geny się nie zmieniają, przynajmniej nie tak szybko.
  4. Środowisko się zmienia, gwałtownie, w ciągu ostatnich dziesięcioleci.
  5. Więc: skoro to coś, co powoduje chorobę, zmienia się (p. 2), geny się nie zmieniają (p. 3) a środowisko tak (p. 4), to przyczyny AZS leżą raczej po stronie środowiska niż genów.

Może być też tak, że do wystąpienia AZS potrzebne jest złożenie dwóch czynników: wystąpienie genu i zmiana środowiska. Możemy się wtedy zastanowić, który czynnik modyfikować: _zmieniać geny czy środowisko?_

 [1]: http://www.atopowe-zapalenie.pl/forum/viewtopic.php?p=72782#72782
 [2]: http://blog.atopowe.pl/2008/01/30/gen-c-3223t-i-atopowe-zapalenie-skory/