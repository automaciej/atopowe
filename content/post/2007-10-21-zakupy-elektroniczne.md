+++
author = "Wahwah"
kategorie = ["Kontrowersje", "Nauka"]
date = "2007-10-21"
layout = "post"
title = "Zakupy elektroniczne"
url = "/2007/10/21/zakupy-elektroniczne/"

+++

Postanowiłem że kupię odtwarzacz MP3. Zastosowanie mam bardzo konkretne: odsłuchać 48 półgodzinnych wykładów z psychologii. Amerykańska firma [The Teaching Company][1], w skrócie TTC, sprzedaje kursy dotyczące najprzeróżniejszych dziedzin. Ma to mnie przygotować na daszą rozprawę z kwestią powiązań psychiki i chorób. Sam nie wiem jak się to zakończy, może okaże się że jednak ludzie chorują bo chcą? Wikipedia straszy hasłami typu _psychoneuroimmunologia_, a w [dyskusji][2] na temat psychosomatyki czuję się jak głos wołający na puszczy.

<!--more-->Kursy są przygotowane przez TTC naprawdę znakomicie. Można je kupić w postaci płyt DVD, płyt audio lub ściąganych przez sieć plików MP3. Ta ostatnia opcja jest najtańsza.

Temat zależności psychiki i chorób rozważam nie od dziś. Widzę, że spotyka się on z bardzo mocnym rezonansem, że temat jest dla ludzi ważny, choć większość ma poglądy odmienne od moich. A może masz akurat takie same poglądy jak ja? Uważasz że mówienie ludziom że chorują bo chcą chorować nie jest w porządku? Uważasz że nie ma dla AZS znaczenia, jak ktoś radzi sobie z rozstaniami? Jeżeli tak, daj mi znać, bo jak na razie mam wrażenie że jestem sam!

Chciałbym w drodze dyskusji dojść do wspólnych wniosków, ale jak na razie wygląda to na trudne. Szczególnie trudne jest rozmawianie w racjonalny sposób, to znaczy próba konkretnego ujęcia tego, o czym mówimy. Kiedy proponuję swoje ujęcie tematu, spotykam się ze sprzeciwem, że to nie tak. Wtedy pytam, jeżeli nie tak, to jak? Wtedy słyszę, że „tego się nie da rozrysować przy pomocy prostokątów i strzałek”. Nie zgadzam się z tym, że się nie da. Dlaczego ma się nie dać? Zależności mogą być skomplikowane, ale nie widzę powodu dla którego akurat ten wycinek świata miał nagle nie podlegać zależnościom przyczynowo-skutkowym.

Wcale nie jestem pewien czy moje obecne stanowisko wytrzyma zderzenie z tym, czego mam się dowiedzieć na temat psychologii i badaniach dotyczących tego tematu. Zamierzam też przeczytać „Bez słowa, bez tchu” Katarzyny Schier. Zobaczymy, może okaże się że się myliłem?

Co do osób które uważają że psychika człowieka wpływa bezpośrednio na występowanie AZS, to mam nadzieję że mają do tej sprawy podobne podejście jak ja. Może to oni się mylą?

Tymczasem jutro jadę kupić odtwarzacz MP3. Myślałem żeby kupić iPod, ale bardzo nie podoba mi się w nim jedna rzecz: Apple nie życzy sobie aby używano go z Linuksem. A ja akurat używam Linuksa na wszystkich swoich komputerach i z powodu odtwarzacza nie zamierzam zmienić ani systemu ani sprzętu którego używam. Zrezygnuję z bieli i okrągłych iPodowych rogów, na rzecz swojej wolności.

 [1]: http://www.teach12.com/
 [2]: http://www.atopowe-zapalenie.pl/forum/viewtopic.php?t=3915