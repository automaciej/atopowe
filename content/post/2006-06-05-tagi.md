---
title: Tagi
author: Wahwah
layout: post
date: 2006-06-04
url: /2006/06/05/tagi/
categories:
  - Forum

---
Tagi to popularna ostatnio pomoc w poruszaniu się po serwisach internetowych. Tagowanie polega na opisywaniu czegoś przy pomocy krótkich słów kluczowych. Słowa można wymyślać na poczekaniu i dodawać swobodnie. Wątek na forum można opisać postawowymi tematami, które porusza. Na przykład:
  
<!--more-->

  * sterydy
  * protopic
  * infekcja

W tej chwili tagi są używane do opisywania [zdjęć][1], [muzyki][2], [linków][3] i&#8230; [wątków][4] na forach dyskusyjnych. Są również używane w tym blogu, tutaj pod nazwą _kategorii_.
  
Niektóre tagi są używane często, inne rzadziej. Listy tagów najczęściej wyświetla się w taki sposób, że popularne tagi są większe a mniej popularne &#8212; mniejsze.

W tej chwili forum jest uporządkowane w taki sposób, że posty są uszeregowane w wątki, a wątki znajdują się w forach, przy czym jeden wątek może przynależeć tylko do jednego forum. Zadaniem for, podobnie jak tagów, jest grupowanie wątków o podobnej tematyce.

Jednak niektóre wątki jest trudno zakwalifikować do jednego forum, kiedy łączą się w nim dwa tematy. Z drugiej strony, forum „ogólne” zawiera cały czas dużą liczbę wątków, których nie da się przypisać nigdzie indziej. Można dodawać fora o zawężonej tematyce, ale mnożenie for spowodowałyby rozczłonkowanie serwisu. Każde forum ma osobną listę wątków i chcąc znaleźć wszystkie nieprzeczytane posty musielibyśmy błąkać się po kilkunastu czy kilkudziesięciu forach.

Tagi pozwalają na grupowanie wątków o podobnej tematyce, można nimi opisywać wątki które łączą wiele tematów. Tagów może być bardzo wiele i nie stanowi to żadnego problemu.

Intensywnie myślę o tym, jak wprowadzić tagi na forum. Może to być albo dodatek do phpBB albo zupełnie nowy program, taki jak [Vanilla][5].

 [1]: http://www.flickr.com/photos/automaciej/tags/
 [2]: http://www.last.fm/explore/
 [3]: http://del.icio.us/tag/
 [4]: http://wordpress.org/support/
 [5]: http://getvanilla.com/