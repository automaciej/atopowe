+++
author = "Wahwah"
categories = ["Kontrowersje", "W społeczeństwie"]
date = "2006-06-13"
layout = "post"
title = "Dobre rady"
url = "/2006/06/13/dobre-rady/"

+++

Zdrowy człowiek, widząc suchą skórę atopika, daje mu dobre rady: posmaruj się tym, posmaruj się tamtym. Daje takie rady, które pomogły by jemu, człowiekowi zdrowemu, z jednego prostego powodu: **ponieważ jest zdrowy**. Atopikowi te rady **nie** pomogą!

<!--more-->

Osoba zdrowa nie widzi powodu, dla którego jej rady miałyby być nieskuteczne. Jeżeli coś tak _wspaniałego_ jak oliwa z oliwek nie skutkuje, to z pewnością dlatego że chory nie smarował się dostatecznie dużo albo w inny sposób sabotował swoją terapię bo ma coś nie po kolei w głowie.

A może oliwa z oliwek mimo wszystko _nie_ jest skutecznym lekiem na AZS? Może ta porada nie była trafiona? I wszystkie inne porady również?

Wszystkim, którzy czują nieodpartą chęć doradzania, doradzam aby tego nie robili. Sam nie doradzam nikomu. Nie doradzam również kiedy jedna osoba prosi mnie żeby doradził coś drugiej. Doradzam tylko wtedy kiedy ktoś zwróci się do mnie bezpośrednio z konkretnym pytaniem.