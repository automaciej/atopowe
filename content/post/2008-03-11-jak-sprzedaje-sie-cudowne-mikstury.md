+++
author = "dexter"
kategorie = ["Kontrowersje", "Pseudomedycyna"]
date = "2008-03-11"
layout = "post"
title = "Jak sprzedaje się cudowne mikstury"
url = "/2008/03/11/jak-sprzedaje-sie-cudowne-mikstury/"

+++

> Współcześni cudotwórcy-uzdrawiacze są nadzwyczajnymi sprzedawcami. Grają na obawach. Zajmują się dostawą nadziei. A kiedy już cię mają, potrafią przekonać, byś wracał po więcej&#8230; i więcej&#8230; i więcej. Rzadko kiedy ich ofiary zdają sobie sprawę z tego, jak często i jak zręcznie są oszukiwane. Czy matka, która zadowolona z siebie, podaje dziecku witaminy, zastanawia się nad pytaniem, czy ono rzeczywiście ich potrzebuje? Czy abonenci pism o &#8222;zdrowej żywności&#8221; wiedzą, że artykuły napisane są w sposób tendencyjny, aby napędzić sprzedaż produktów firm zamieszczających reklamy w tych pismach? Na ogół tego nie wiedzą.
> 
> <!--more-->Większość ludzi uważa, że łatwo można odkryć szamaństwo. Często jednak tak nie jest. Jego propagatorzy zasłaniają się płaszczem nauki. Używają naukowej terminologii i cytują (lub przeinaczają cytaty) naukowe artykuły. Gospodarze programów telewizyjnych mówią o nich jako o ekspertach lub &#8222;naukowcach wyprzedzających swoje czasy&#8221;. Samo słowo &#8222;szaman&#8221; pomaga w zakamuflowaniu ich charakteru, bo kieruje nasze myśli na dziwaczne postaci sprzedające cudowne specyfiki z krytego wozu z zaprzęgniętym koniem — a oczywiście nikt inteligentny dzisiaj nie będzie kupował cudownego specyfiku.
> 
> No cóż, może ostatnio cudowny specyfik nie sprzedaje się tak dobrze. Ale akupunktura? &#8222;Organiczna&#8221; żywność? Analiza włosów? Ostatnia książka o diecie? Megawitaminy? Herbatki obniżające cholesterol? Środki homeopatyczne? Magnesy? Żywnościowe &#8222;terapie&#8221; na AIDS? Produkty, które &#8222;oczyszczają twój organizm&#8221;? Albo zastrzyki na dodanie energii? Biznes cudotwórców-uzdrowicieli kwitnie. Ich roczny dochód liczy się w miliardach! &#8222;Wzmacniacze układu odpornościowego&#8221;, &#8222;oczyszczacze wody&#8221;, &#8222;ergogeniczne środki&#8221;, systemy &#8222;balansowania chemii organizmu&#8221;, specjalne diety na artretyzm. Lista ich produktów jest nieskończenie długa.
> 
> Sprzedaż jest możliwa nie dzięki jakości produktów, ale dzięki zdolności tych niby-lekarzy do wpływania na ludzi. Obiecują ulgę tym, którzy odczuwają ból. Oferują nadzieję nieuleczalnie chorym. Zatroskanym o jakość pożywienia mówią: &#8222;Upewnij się, że otrzymujesz wystarczające ilości&#8221;. Martwiącym się o zanieczyszczenie środowiska powiadają: &#8222;Kupuj naturalne produkty&#8221;. Wszystkim zaś obiecują lepsze zdrowie i dłuższe życie. Współcześni znachorzy docierają do ludzi dzięki graniu na emocjach. W tym artykule pokażemy, jak to robią.

[Cały artykuł na Racjonaliście.pl][1]

 [1]: http://www.racjonalista.pl/kk.php/s,4369/q,Jak.sprzedaje.sie.cudowne.mikstury