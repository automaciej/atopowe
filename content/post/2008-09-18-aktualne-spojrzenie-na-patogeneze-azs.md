---
title: Aktualne spojrzenie na patogenezę AZS
author: dexter
layout: post
date: 2008-09-18
url: /2008/09/18/aktualne-spojrzenie-na-patogeneze-azs/
categories:
  - Nauka
tags:
  - Genetyka

---
Atopia związana jest zwykle z dwoma charakterystycznymi cechami: podwyższeniem syntezy IgE i zaburzeniem równowagi między różnymi typami limfocytów T. Już przed 20 laty wykazano, że zaburzenia równowagi między różnymi typami limfocytów leżą u podłoża występowania astmy, kataru siennego i wyprysku uczuleniowego.
  
<!--more-->


  
Trochę późniejsze badania wykazały, że tzw. limfocyty &#8222;T helper&#8221; występują w dwóch populacjach &#8211; komórki Th1, które wytwarzają głównie cytokiny: interleukinę-2 (IL-2), interferon gamma (IFN-&gamma;), czynnik martwicy nowotworów (TNF-&alpha;) i interleukinę-12 (IL-12), oraz komórki Th2, które produkują głównie cytokiny typu IL-4, IL-5, IL-6, IL-10 i IL-13. Alergia związana jest z przesunięciem równowagi w produkcji cytokin w kierunku IL-4, 5, 6, 10 i 13. Zaburzoną równowagę między interferonem gamma (IFN-&gamma;) i interleukiną-4 stwierdzono praktycznie we wszystkich chorobach alergicznych: zarówno we krwi, jak i w innych tkankach i nawet w wydzielinie z nosa (przy katarze siennym). 

Zaburzona równowaga IL-4/IFN-&gamma; powoduje wzrost syntezy IgE i szeregu mediatorów odpowiedzialnych za powstawanie alergii. Ponieważ IL-4 i IFN-&gamma; hamują się wzajemnie, zaburzenia równowagi dotyczące ich produkcji powodują jednak tendencję do utrzymania _status quo_. Tak np. histamina, która powstaje za pośrednictwem reakcji przekazywanych poprzez Th2 stymuluje również wytwarzanie IFN-&gamma;. Zaburzenie równowagi między Th1 i Th2 następujące w czasie wczesnego dzieciństwa ma zwykle tendencję do przekształcania w zaburzenie trwające do końca życia. Dlatego z punktu widzenia rozwoju alergii najważniejsze są pierwsze lata, a nawet pierwsze miesiące życia.

Źródło:
  
**Im wyższy poziom higieny tym więcej alergii &#8211; paradoks naszych czasów**
  
Marcin Krotkiewski, Kazimierz Madaliński
  
Alergia Astma Immunologia, 2000, 5(1), 1-6