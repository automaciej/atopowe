+++
author = "dexter"
categories = ["Kontrowersje", "W społeczeństwie"]
date = "2008-08-08"
layout = "post"
tags = ["Homeopatia"]
title = "Medycyna spod znaku kultu cargo"
url = "/2008/08/08/medycyna-spod-znaku-kultu-cargo/"

+++

Na wielu wyspach południowego Pacyfiku istnieją religie, w których ludzie darzą kultem duchy przodków. Podczas wojny autochtoni widzieli samoloty lądujące z mnóstwem wspaniałych dóbr i pomyśleli, że zostały one przysłane Amerykanom z zaświatów przez duchy. Zaczęli więc naśladować Amerykanów. Pobudowali pasy startowe, rozpalili po obu stronach ogniska, postawili szopę, gdzie siedzi człowiek z drewienkami na głowie, które udają słuchawki, i kijami bambusowymi, które udają anteny (kontroler ruchu) &#8211; i czekają na lądowanie samolotów. Robią wszystko zgodnie z zaobserwowanymi regułami. Doskonale naśladują wszystkie formy. A jednak metoda nie sprawdza się. Samoloty nie lądują. Wyspiarzom to jednak nie przeszkadza&#8230;

<!--more-->

<img class="aligncenter size-full wp-image-160" src="http://blog.atopowe.pl/wp-content/uploads/2008/08/cargo_cult.jpg" alt="" width="300" height="205" />

Brak zrozumienia zależności pomiędzy przyczyną a skutkiem nie jest domeną wyłącznie &#8222;dzikich&#8221;. Wielu cywilizowanych ludzi zachowuje się podobnie. Przykładowo, [szaleństwo ogarnia ludzi][1] w związku z dzisiejszą datą: 8.08.2008, i to nie tylko dlatego, że dziś rozpoczyna się Olimpiada.

> Dlaczego? Bo trzy ósemki w alfabecie greckim znaczą&#8230; &#8222;Jezus&#8221;! Liczba osiem symbolizuje doskonałość, nieskończoność, siłę, bogactwo i zdrowie. Część osób uważa, że skoro trzy ósemki da się przeliczyć na Jezusa, to nadchodzi dzień sądu ostatecznego.

Przepraszam? Czy my żyjemy w Średniowieczu? Koniec świata zapowiadano już tyle razy, że staje się to nudne.

Dalej: Znaki zodiaku. Nie pojmuję, o co chodzi w horoskopach, które publikuje codziennie każda gazeta. _Czas intensywnego życia towarzyskiego. Możliwe, że niektóre z was innym okiem będą musiały popatrzeć na swoją najlepszą przyjaciółkę, zwłaszcza, jeśli od pewnego czasu miałaś wątpliwości co do lojalności swojego partnera. Nie żałuj tego, co nie było prawdziwe. No i na przyszłość zweryfikuj znaczenie słowa przyjaźń_. O co tu chodzi? _Poznasz wysokiego, przystojnego bruneta_, ponieważ urodziłaś się w tym-a-tym miesiącu? Wiara w horoskopy ma w sobie coś z kultu cargo. Podobnie przewidywania ekonomistów i politologów mają w sobie coś z horoskopów. Miesiąc temu eksperci twierdzili, że cena ropy przekroczy 200$ za baryłkę &#8211; a dziś leci w dół, na łeb na szyję.

Dużą popularnością cieszą się też homeopaci i inni alternatywiści. Homeopata idealnie naśladuje lekarza z serialu [&#8222;Na dobre i na złe&#8221;][2]. Nosi biały fartuch, stetoskop, poświęca wiele czasu na wysłuchanie pacjenta i przepisuje białe pastylki, które wyglądają jak lekarstwa. Wcinamy te pastylki zgodnie z zaleceniami, zupełnie nie przejmując się, że samolot nie ląduje.

 [1]: http://www.dziennik.pl/zycienaluzie/article218377/Kolejny_koniec_swiata_juz_w_piatek.html
 [2]: http://www.nadobre.pl/galeria/fotos/zmijewski/zmijewski_artur_038.jpg "Artur Żmijewski"