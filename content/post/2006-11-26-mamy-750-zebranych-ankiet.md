---
title: Mamy 750 zebranych ankiet
author: Wahwah
layout: post
date: 2006-11-25
url: /2006/11/26/mamy-750-zebranych-ankiet/
categories:
  - Nauka

---
Właściwie zapomniałem już o [ankiecie][1]. A ona sobie cały czas stała i co jakiś czas ktoś ją wypełniał. Dzisiaj zajrzałem na serwer i zobaczyłem, że została wypełniona aż 750 razy!

To jest naprawdę sporo danych. Jestem przekonany że można zrobić na podstawie tych danych interesującą analizę. Szczególnie interesuje mnie kwestia karmienia piersią. Co prawda już gdzieś czytałem że ktoś to zbadał i udowodnił że istnieje związek pomiędzy karmieniem piersią i występowaniem AZS, ale chciałbym to zrobić jeszcze raz, sam.

<!--more-->Ankieta zawiera sporo pytań, a w analizie można sprawdzać związki pomiędzy najróżniejszymi czynnikami.

Pewnym problemem może być to, że wszystkie odpowiedzi dotyczą osób z AZS; nie mamy odpowiedzi od osób zdrowych. W związku z tym trudno będzie wykonywać analizy pod kątem zachorowalności na AZS. Będzie można jednak badać związek różnych czynników z _nasileniem_ AZS.

Część dotycząca obszarów występowania zmian jest dość obszerna. Być może w analizie dowiemy się, że pewne czynniki powodują występowanie zmian w pewnych partiach ciała, a w innych już nie.

Jakiś czas temu przygotowałem [podstawowe zestawienia][2] z ankiety. Nie jest to analiza statystyczna, ale zbiorcze podsumowania odpowiedzi na każde z pytań. Wtedy było około 450 ankiet. Teraz mamy o 300 więcej, więc „siła” analizy będzie większa.

 [1]: http://www.atopowe-zapalenie.pl/atopedia/Ankieta
 [2]: http://www.atopowe-zapalenie.pl/atopedia/Wyniki_pierwszej_edycji_ankiety