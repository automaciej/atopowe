---
title: Zmiany skórne w okolicach stawów
author: Wahwah
layout: post
date: 2006-09-02
url: /2006/09/02/zmiany-skorne-w-okolicach-stawow/
categories:
  - Objawy

---
To, że zmiany skórne lokalizują się najczęściej w okolicach stawów, wie każdy atopik. Sam się często nad tym zastanawiałem. Czy w stawach mają miejsce jakieś mechanizmy immunologiczne które powodują uczulenie skóry w tych miejscach?

<!--more--> Dzisiaj w łazience popatrzyłem na swoje stopy. Nasady dużych palców czerwone. Naokoło ― lepiej. Potem pomyślałem o tym jak chodzę. To właśnie nasada dużego palca jest miejscem które najmocniej pracuje mechanicznie, rozciągając i marszcząc skórę naokoło stawu. Przypomniałem sobie też 

[efekt Kebnera][1], polegający na pojawianiu się alergicznych zmian skórnych w miejscach które były obtarte lub skaleczone.

Może jest to kwestia czysto mechaniczna? Skóra atopika jest mniej odporna od skóry zdrowej, więc jest również mniej odporna mechanicznie. Być może częste zginanie, rozciąganie marszczenie skóry powoduje podrażnienie i w efekcie wyprysk. Efekt podobny jak w przypadku drapania, w wersji _light_, ale powtarzany odpowiednio często i długo.

Nasza skóra [cierpi][2], kiedy jest zmuszona „pracować” mechanicznie, a nie dlatego że niedaleko jest zlokalizowany jakiś staw. Przecież biodra to ogromne stawy, a zmiany tam się jakoś nie lokalizują. Kręgosłup to też stawy (i to ile!), a nie mamy przecież pionowego placka wzłuż pleców.

Mamy czerwone nasady dużych palców u stóp, bo chodzimy. Nadgarstki, bo pracujemy. A szyję, bo oglądamy się za ładnymi dziewczynami.

 [1]: http://www.atopowe-zapalenie.pl/atopedia/Efekt_Kebnera
 [2]: http://www.atopowe-zapalenie.pl/atopedia/Podra%C5%BCnienie