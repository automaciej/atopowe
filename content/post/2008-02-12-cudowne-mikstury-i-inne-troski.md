+++
author = "dexter"
kategorie = [ "Kontrowersje", "Książka", "Pseudomedycyna",]
date = "2008-02-12"
tags = [ "John Diamond",]
title = "Cudowne mikstury i inne troski"
url = "/2008/02/12/cudowne-mikstury-i-inne-troski/"
lastmod = "2016-11-19T15:19:21+00:00"

+++

Polecam dzisiaj książkę Johna Diamonda pt. &#8222;Cudowne mikstury i inne troski&#8221;. Autor był znanym dziennikarzem brytyjskim, pisał felietony do Timesa, Guardiana, Daily Mail i.in. Był również prezenterem radiowym i telewizyjnym. Umarł na raka krtani w 2001 roku.
  
A oto krótki fragment na zachętę:

> (&#8230;) jakie mam zastrzeżenia do alternatywizmu?
  
> Gdyby alternatywiści byli w tej sytuacji uczciwi, nie miałbym żadnych. Gdyby mówili: “Mamy pewne przydatne psychologiczne techniki, mogące pomóc ludziom odzyskać kontrolę nad ich własnym życiem, żeby czuli, że traktuje się ich poważnie, żeby &#8211; przynajmniej na pewien czas &#8211; pozbyli się poczucia alienacji”, to nie widziałbym żadnego problemu, i faktem jest, że wielu psychologów i psychoterapeutów mówi to, choć może nie w ten sposób. Mógłbym to także zaakceptować, gdyby dodawali coś w rodzaju: &#8222;Tak, używamy pewnych rekwizytów, z których kilka ma wartość farmaceutyczną, ale na ogół polegamy na dowiedzionym efekcie placebo&#8221;.
  
> Problem powstaje, kiedy pokaźne, ale zasadniczo skromne roszczenia alternatywistów pociąga się o krok dalej &#8211; kiedy mówią, że ich techniki mogą wyleczyć organiczne choroby. Nie mogą. Jak wykażę, jeśli chodzi o choroby, większość tych technik nie oferuje niczego poza efektem placebo, a jest wiele chorób, w tym poważnych, na które placebo nie wystarcza. Jako środek na ten rodzaj chorób, które konwencjonalna medycyna leczy na przykład lekarstwami czy operacjami chirurgicznymi, homeopatia po prostu nie działa. I nie ma tu żadnych dwuznaczników. Nie jest tak, że wyrok w sprawie homeopatii jeszcze nie zapadł, czy że homeopatia działa na mniej poważne choroby, czy że przeprowadzono zbyt mało badań nad homeopatią, by ustalić jej rzeczywiste możliwości: Homeopatia nie działa.
  
> To samo dotyczy wielu innych leczniczych i diagnostycznych terapii. Nie działa kinezjologia stosowana, ani irydologia, uzdrawianie z wykorzystaniem czakr, osteopatia czaszkowa, chirurgia psychiczna, terapia kryształami, fotografia Kirliana, medycyna antropozoficzna, radiestezja ani siatsu. Z terapii polegających na połykaniu substancji &#8211; zielarstwa, naturopatii i medycznych szkół Wschodu &#8211; działają one o tyle, o ile te substancje mają dające się dowieść skutki farmakologiczne, oparte na tych samych chemicznych i biochemicznych zasadach, co leki konwencjonalnej medycyny.

[Przedmowa Richarda Dawkinsa][1]

Książkę można kupić w [Księgarni Racjonalisty][2].

 [1]: http://www.racjonalista.pl/kk.php/s,3753/q,Masc.na.szczury
 [2]: http://www.racjonalista.pl/ks.php/k,1594