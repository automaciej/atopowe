+++
author = "dexter"
categories = ["Kontrowersje", "Pseudomedycyna", "W społeczeństwie"]
date = "2008-03-07"
layout = "post"
tags = ["Homeopatia"]
title = "Homeopatia jest nieskuteczna"
url = "/2008/03/07/homeopatia-jest-nieskuteczna/"
image = "/images/homeopatia.jpg"
description = """
…na zapalenie zatok przepiszą ci oczywiście antybiotyk \
i dodatkowo środek homeopatyczny, aby upewnić się, \
że antybiotyk zadziała!"""

+++

Nieskuteczne metody leczenia są jak kłamstwa&#8230;

Wydaje się jednak, że ludzie lubią być okłamywani. Badania TNS OBOP wykazują, że
56 procent Polaków uważa, że homeopatia jest skuteczną i dobrą metodą leczenia,
a 62 procent społeczeństwa ufa lekarzom zapisującym leki homeopatyczne.

<!--more-->

W homeopatię nie wierzy ok. 4 procent Polaków [^1]. W dodatku polskie prawo
umożliwia obrót lekami homeopatycznymi, bez wymogu udowodnienia skuteczności
terapeutycznej [^2].

Czy to kolejny dowód na to, że mieszkamy w najbardziej zacofanym i
a-racjonalistycznym kraju na świecie? <del>Niestety nie.</del> Na szczęście nie.
Daleko przed nami są kraje anglosaskie. W Wielkiej Brytanii &#8222;medycyna
alternatywna&#8221; to biznes o obrocie rzędu miliardów funtów szterlingów[^3].
Sam książe Karol jest zapalonym zwolennikiem alternatywnych metod leczenia, a
Wielka Brytania ma prawo, które bezkrytycznie wspiera homeopatię[^4]. Są tam
nawet szpitale homeopatyczne. Oczywiście pobyt tam jest refundowany z budżetu
państwa.

Ciekawe, jak leczą w tych szpitalach, prawda?

Okazuje się, że homeopatia tak naprawdę nie jest metodą _alternatywną_ względem
medycyny konwencjonalnej. Homeopaci twierdzą, że to metoda _komplementarna_
(uzupełniająca). A więc na zapalenie zatok przepiszą ci oczywiście antybiotyk i
**dodatkowo** środek homeopatyczny, aby upewnić się, że antybiotyk
zadziała![^5]. Podobnie można leczyć raka. Wyleczeni chętnie zapewniają o
skuteczności różnych metod zastosowanych w terapii nowotworowej, dopiero po
długich wypytywaniach okazuje się, że w tym samym czasie otrzymywali również
radioterapię&#8230;[^3].

Przy okazji przeglądania różnych artykułów, dowiedziałem się, jak homeopaci
tłumaczą to, że jesteśmy chorzy na AZS. Otóż ojciec homeopatii, Samuel Hahnemann
opracował tzw. teorię miazm, która stwierdza, że AZS dziedziczy się po
przodkach, którzy chorowali na świerzb (!). W ogólności wszystkie choroby są
spowodowane przez 3 &#8222;miazmaty&#8221;: świerzb, kiłę i rzeżączkę[^2], [^6].

Tak więc, drodzy Czytelnicy, przy wybieraniu metody leczenia zastanówcie się,
czy rzeczywiście lubicie być okłamywani, czy leczeni naprawdę&#8230; Osoby
praktykujące alternatywne metody leczenia często mówią, że ich metoda działa,
jeżeli podchodzi się do nich z otwartą głową. A więc miejcie otwartą głowę
&#8211; sprawdzajcie tylko, czy Wam mózg nie wypadł ;).

  [^1]: [Homeopatia czyli podobnym lecz podobne][ref1] 
  [^2]: [Homeopatia ponad prawem][ref2] (pdf, 780 kB)
  [^3]: John Diamond, _Cudowne mikstury i inne troski_
  [^4]: [Leki homeopatyczne w Unii Europejskiej][ref4]
  [^5]: [Wpis na Forum][ref5]
  [^6]: [Miazma homeopatyczna][ref6]

 [ref1]: https://web.archive.org/web/20080415200136/http://www.informacje.farmacja.pl/rec-act-wiecej-id-5417.html
 [ref2]: https://web.archive.org/web/20080415200136/http://www.sluzbazdrowia.com.pl/pdf/3556_raport-homeopatia.pdf
 [ref4]: https://web.archive.org/web/20080415200136/http://www.homeoterapia.pl/lekarze/homeopatia_ue2.htm
 [ref5]: http://www.atopowe-zapalenie.pl/forum/viewtopic.php?p=70312#70312
 [ref6]: http://pl.wikipedia.org/wiki/Miazma_homeopatyczna
