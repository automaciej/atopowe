+++
author = "ewaela"
categories = ["Wydarzenia"]
date = "2012-09-29"
layout = "post"
tags = ["fundacja alabaster", "sejm i senat"]
title = "Posiedzenie sejmowej Komisji Zdrowia dot. dermatologii – kontynuacja posiedzenia z maja"
url = "/2012/09/29/posiedzenie-sejmowej-komisji-zdrowia-dot-dermatologii-kontynuacja-posiedzenia-z-maja/"

+++

W środę, 26 września, odbyło się posiedzenie sejmowej Komisji Zdrowia dot. realizacji świadczeń zdrowotnych w zakresie dermatologii. Byłam na nim obecna jako przedstawicielka Fundacji Alabaster.

<!--more-->Na stronie Sejmu można obejrzeć 

[archiwalną transmisję z przebiegu posiedzenia][1] (początek interesującej nas części posiedzenia ok. godz. 14.10), niebawem pojawi się jego transkrypcja.

Posiedzenie Komisji stanowiło kontynuację [posiedzenia majowego, które już opisywałam][2].

Znów tematem przewodnim był program leczenia ciężkiej łuszczycy, choć była mowa również o innych problemach polskiej dermatologii.

Prof. Andrzej Kaszuba, Konsultant Krajowy ds. Dermatologii i Wenerologii, ponowił kwestię braku refundacji dla inhibitorów kalcyneuryny do stosowania miejscowego (czyli Protopiku i Elidela), mówił też, że skóra osób z AZS wymaga natłuszczania emolientami, które &#8211; tak jak w innych krajach &#8211; powinny być refundowane. Wymienił Fundację Alabaster z nazwy <img src="http://blog.atopowe.pl/wp-includes/images/smilies/simple-smile.png" alt=":)" class="wp-smiley" style="height: 1em; max-height: 1em;" />

Zwrócił uwagę na złą wycenę zabiegów fototerapeutycznych (naświetlania lampami PUVA i SUB), która powoduje, że nie opłacają się one świadczeniodawcom &#8211; stąd prawdopodobnie brak dostępności do tej terapii, często pomagającej dorosłym atopikom, zawsze osobom ze średnią łuszczycą.

Apelował o znalezienie rozwiązania umożliwiającego remont najważniejszej Kliniki Dermatologicznej w Polsce na ul. Koszykowej w Warszawie. Ci z nas, którzy tam byli, wiedzą, że warunki tam panujące,  utrudniają wykonywanie swojej pracy personelowi i powodują, że pacjentom trudno jest zdrowieć.

Okazało się, że tylko 11 leków dermatologicznych jest obecnie refundowanych, co &#8211; miejmy nadzieję &#8211; ulegnie zmianie w najbliższym czasie.

Obecność na tym posiedzeniu była kolejnym krokiem w działaniach rzeczniczych Fundacji Alabaster, bardzo ważnym dla poprawy losu osób z AZS w Polsce. Jednak wciąż mamy przed sobą długą drogę.

&nbsp;

 [1]: http://www.sejm.gov.pl/sejm7.nsf/transmisje_arch.xsp?unid=4A7F76148637220FC1257A7D002DD7BB
 [2]: http://fundacja-alabaster.org.pl/fundacja-alabaster-na-obradach-komisji-zdrowia/