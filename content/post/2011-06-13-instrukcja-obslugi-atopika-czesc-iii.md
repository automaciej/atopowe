---
title: Instrukcja obsługi atopika – część III
author: magda2em
layout: post
date: 2011-06-13
url: /2011/06/13/instrukcja-obslugi-atopika-czesc-iii/
categories:
  - Dom
  - Objawy
  - Pielęgnacja

---
Zapraszam na ciąg dalszy <u>instrukcji obsługi atopika</u>, dzisiaj na tapecie: **mieszkanie, sprzątanie, ubrania i biżuteria, pranie, mycie, codzienna pielęgnacja (kremy, balsamy, emulsje, maści&#8230;) i sytuacje ekstremalne (maści sterydowe i inne), kosmetyki kolorowe**. Podobnie jak przy poprzedniej części &#8211; bardzo proszę o wszelkie uwagi konstruktywne, wytykanie błędów i nieścisłości &#8211; w końcu nie jestem nieomylna.

_Notka pierwotnie wklejona tutaj: [KLIK-KLIK][1]_.
  
_Część I tutaj: [KLIK-KLIK][2]_.
  
 _Część II tutaj: [KLIK-KLIK][3]_.

<!--more-->


  


<h2 style="text-align:center">
  Instrukcja obsługi atopika &#8211; część trzecia
</h2>

### Mieszkanie

  * wyrzucić na zbity pysk dywany, zasłony i wszystko, co niepotrzebnie zbiera kurz, 
  * ograniczyć ilości durnostojek,
  * częste zmywanie podłogi na mokro, częste ścieranie kurzy,
  * warto zainwestować w ultradźwiękowy nawilżacz do powietrza z zimną mgiełką &#8211; w zimie nawilży wysuszone centralnym ogrzewaniem powietrze, w lecie może pomóc znieść upały,
  * wymienić kołdrę i poduszki na takie dla alergików, prać tak często, jak potrzeba, uwaga na koce &#8211; je też prać dość często, aby ograniczyć zbieranie się w nich kurzu.

### Sprzątanie

Niestety trzeba liczyć na pomoc osób, z którymi się mieszka. Część rzeczy można zrobić samemu (pranie, ścieranie kurzy na mokro), ale w przypadku zmywania naczyń, mycia łazienki detergentami czy odkurzania (w przypadku alergii na kurz) warto mieć wyrozumiałych współlokatorów. Zaraz ktoś krzyknie: A RĘKAWICZKI?! Przecież to taki cudny wynalazek&#8230; Z rękawiczkami wiąże się kilka problemów: 

  * talk, którym jest wysypywana od wewnątrz większość rękawiczek, pochłania tę resztkę wilgoci, która w skórze jest
  * skóra w rękawiczkach się poci, skoro się poci &#8211; to swędzi, więc ją atopik drapie zaraz po zdjęciu rękawiczek, a skoro drapie, to roznosi zmiany, robi się błędne koło
  * niektórzy są uczuleni na lateksowe rękawiczki

Z dwojga złego wolę myć naczynia na raty niż myć je w rękawiczkach.
  
Warto zainwestować w mopa z wiaderkiem i przystawką do wyciskania mopa zamiast zmywania podłogi szmatą i wsadzania łapek w wodę z detergentem.

### Ubrania i biżuteria

Nawet jeśli nie wychodzą w testach kontaktowych uczulenia na żadne materiały (jak u mnie), warto wybierać ubrania z możliwie miękkich, niedrapiących tkanin. Wełna absolutnie nie wchodzi w grę. Im delikatniejsze i mniej drapiące szwy &#8211; tym lepiej. Lepsze są tkaniny naturalne (np. bawełna) niż sztuczne poliestry. Sama chodzę też często w ubraniach z wiskozy &#8211; dobra jakościowo wiskoza jest bardziej miękka niż bawełna i łagodniejsza dla skóry. Nie nosić pod żadnym pozorem za ciasnych ubrań &#8211; ryzykujemy wtedy obtarcia i rozniesienie zmian azs-owych na obszary ciała do tej pory nieobjęte chorobą. Uwaga: unikamy golfów i ubrań wysoko-zabudowanych pod szyją.
  
Uwaga też na staniki: nie kupować, jeśli choćby w jednym miejscu drapie.
  
Niestety trzeba zapomnieć o pierścionkach, o zegarkach i bransoletkach, o naszyjnikach. Chyba że skóra wygląda wyjątkowo ładnie i nie jest podrażniona, to od czasu do czasu można.

### Pranie

Najlepsze są płyny do prania dla dzieci, ja używam do prania tylko i wyłącznie Loveli [KLIK][4], a dokładnie mleczka do prania. Można też używać Jelpa [KLIK][5], polecana jest też seria Bobas (nie znalazłam strony internetowej). Lepsze są płyny, ponieważ lepiej się wypłukują z ubrań niż proszki. Do płukania sama korzystam z Silana (nie zamienię zapachu zielonego Silana na żaden inny), ale wymienione wyżej firmy mają też płyny do płukania. 

### Mycie

  * Zakazane jest mydło, ponieważ zwykłe mydła, nawet te w płynie, bardzo wysuszają skórę. Łamię ten zakaz w przypadku mydeł glicerynowych ze Stendersa [KLIK][6], które akurat nie robią mi krzywdy, ale są też specjalne mydła dla atopików, na przykład [Oillan][7] lub [Dermatopica AA][8]. 
  * Są dwie szkoły mycia całego ciała: najpierw polecano mi tylko prysznic (i to jak najkrótszy), żadnych kąpieli. Później któraś z kolejnych pań dermatolog zmieniła zeznania i zaleciła raz-dwa razy w tygodniu kąpiel z dodatkiem olejków dla atopików i to w moim przypadku był strzał w dziesiątkę. Kosmetyków do mycia jest całe mnóstwo, z tych bardziej przystępnych cenowo: [Atoperal][9], [Emolium][10], [Oillan][11], [Balneum][12] &#8211; seria Baby dla dzieci, Optiderm dla dorosłych, [Oilatum][13], z tych droższych: Vichy, A-Derma czy Avene. Trzeba samemu popróbować i znaleźć te produkty, które odpowiadają najlepiej. 
  * Jeżeli zmiany występują też na skórze głowy, warto zainwestować w szampon dla atopików: taki szampon na pewno ma w swojej ofercie Emolium.
  * Kosmetyki do mycia do twarzy: do demakijażu warto zainwestować w płyn miclearny, wybór jest spory: od tańszych płynów z Ziai, AA i Dax Perfecta, po droższe z A-Dermy czy Vichy. Dobrą opcją są też kosmetyki [Physiogel][14]
  * Absolutny zakaz peelingów, ku mojej nieograniczonej żałości. Do twarzy w ostateczności wchodzi w grę peeling enzymatyczny, ale uważać trzeba na składniki uczulające.

### Kremy, balsamy, emulsje, maści&#8230;

#### Codzienna pielęgnacja:

  * Na zimę warto poprosić dermatologa o maść cholesterolową lub o inną maść robioną &#8211; jest bardzo tłusta, nadaje się głównie do smarowania skóry na noc, ale w zimie przy centralnym ogrzewaniu i ogólnej suchości powietrza sprawdza się bardzo dobrze.
  * Do codziennej pielęgnacji wybór kosmetyków jest bardzo duży: Atoperal, Emolium, Oillan, do tego zestawu dochodzi również [Iwostin][15] i zapewne wiele innych firm, z którymi do tej pory nie miałam jeszcze do czynienia. Jeżeli macie skórę nadwrażliwą na mocznik (jak ja) polecam Atoperal, póki co tylko ta emulsja do ciała z tych, które testowałam, nie zawiera mocznika. Lubię też krem o nazwie [Lipobase][16] zwłaszcza jeśli czuję, że potrzebne mi jest bardziej intensywne natłuszczanie niż to, które może mi zapewnić któryś z emolientów. Lista (niepełna!) emolientów znajduje się tutaj: [KLIK][17].
  * Do twarzy na zimę kupuję [krem biolipidowy Ziai][18], na lato lepsze są lżejsze kremy (swojego ideału jeszcze nie znalazłam), wybór jest bardzo duży, więc nie będę tutaj robić listy.

### Sytuacje ekstremalne:

  * _maści sterydowe_ &#8211; dobiera lekarz. Uwaga: nie stosować na twarz &#8211; chyba że naprawdę nie ma innego wyjścia. Nie przedłużać stosowania, ponieważ nadmiar maści sterydowych powoduje, że skóra staje się cieńsza i bardziej podatna na zmiany.
  * _maści z antybiotykiem_ &#8211; dobiera lekarz. Skóra atopików jest podatna na nadkażenia bakteryjne, które leczy się w pierwszej kolejności.
  * _maści niesteroidowe nowej generacji_ (Protopic, Elidel) &#8211; dobiera lekarz (dostępne tylko na receptę). Są niestety bardzo drogie, ale zazwyczaj niezwykle skuteczne.

### Kosmetyki kolorowe (makijaż)

Tutaj nie ma jednego rozwiązania &#8211; jedyną metodą jest metoda prób i błędów, aż się znajdzie najlepszy podkład (często inny na lato, inny na zimę), najlepsze cienie, najlepszy tusz, i tak dalej. Uwaga na tak zwane kosmetyki kolorowe dla alergików: wcale nie muszą się okazać najlepsze, potrafią uczulić równie mocno, jak te nie dla alergików. 

### UWAGA OGÓLNA:

Przede wszystkim należy patrzeć, co komu szkodzi, a co komu służy. Może się okazać, że ideałem będą inne kosmetyki niż te, które wymieniłam. Trzeba być cierpliwym i szukać takich, które nie robią krzywdy. Czasem może się okazać, że lepsze są produkty bardzo tanie (np. produkty marki Rossmann, niż drogie Vichy), ale to wszystko trzeba testować na sobie i sprawdzać, sprawdzać, jeszcze raz sprawdzać, aż się znajdzie to, co pasuje.

 [1]: http://magda2em.livejournal.com/86101.html
 [2]: http://blog.atopowe.pl/2011/04/14/instrukcja-obslugi-atopika/
 [3]: http://blog.atopowe.pl/2011/04/26/instrukcja-obslugi-atopika-ii/
 [4]: http://www.lovela.pl/produkty.html
 [5]: http://www.jelp.pl/?s=10
 [6]: http://www.stenders.pl/pl/adds.php
 [7]: http://www.doz.pl/apteka/p4509-Oceanic_Oillan_mydlo_natluszczajace_100_g
 [8]: http://www.doz.pl/apteka/p4450-Oceanic_AA_Therapy_Dermatopica_mydlo_w_kostce_100_g
 [9]: http://www.doz.pl/apteka/s0_0-Szukaj?value=atoperal
 [10]: http://www.doz.pl/apteka/k407_0-Emolium
 [11]: http://www.doz.pl/apteka/s0_0-Szukaj?value=oillan
 [12]: http://www.doz.pl/apteka/s0_0-Szukaj?value=balneum
 [13]: http://www.doz.pl/apteka/s0_0-Szukaj?value=oilatum
 [14]: http://www.physiogel.pl/Content.aspx?id=45&linkidentifier=id&itemid=45
 [15]: http://www.doz.pl/apteka/k433_0-Sensitia
 [16]: http://www.doz.pl/apteka/p7885-Lipobase_krem_100_g
 [17]: http://www.atopowe-zapalenie.pl/atopedia/Emolienty
 [18]: http://www.doz.pl/apteka/p7535-Ziaja_Calma_HLC_krem_biolipidowy_50_ml