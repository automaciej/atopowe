---
title: Konferencja „AZS u dzieci z perspektywy psychologii i dietetyki”
author: ewaela
layout: post
date: 2012-11-06
url: /2012/11/06/konferencja-azs-u-dzieci-z-perspektywy-psychologii-i-dietetyki/
categories:
  - W społeczeństwie
  - Wydarzenia
tags:
  - fundacja alabaster

---
[<img src="http://blog.atopowe.pl/wp-content/uploads/2012/11/Zaproszenie_13-11_01-210x300.jpg" alt="" width="210" height="300" class="alignleft size-medium wp-image-3082" />][1]

O AZS u dzieci z perspektywy psychologii i dietetyki porozmawiamy na trzeciej i zarazem ostatniej konferencji organizowanej przez [Fundację Alabaster][2] w ramach [projektu Halo! ATOPIA][3], która odbędzie się we wtorek 13 listopada w Warszawie (w godz. 10-15 w sali kinowej w Centrum Bankowo-Finansowym &#8222;Nowy Świat&#8221;, ul. Nowy Świat 6/12). 

<!--more-->Na konferencję zapraszamy rodziców i opiekunów dzieci z AZS, dorosłych z AZS, lekarzy, pedagogów, oraz wszystkich zainteresowanych i mających styczność z dziećmi chorymi na atopowe zapalenie skóry. Udział w niej jest bezpłatny, 

[prosimy jednak o dokonanie zapisu][4].

Osoby, które nie mogą być obecne na konferencji, zachęcamy do śledzenia jej przebiegu na żywo dzięki streamingowi ufundowanemu przez partnera projektu &#8211; firmę Bioderma i uczestnctwa w czacie &#8211; wszystko to na stronie <http://atopowe.pl/czat>

Jak dobrze wiemy, zmiany skórne oraz konieczność unikania alergenów i czynników drażniących mają wpływ na bardzo wiele aspektów życia osób z AZS: wybór ubrań, życie towarzyskie, czas wolny, zainteresowania, a także naszą dietę. 

Elementem terapii, zwłaszcza u małych dzieci z alergią pokarmową, jest przejście na dietę eliminacyjną, którą należy odpowiednio zbilansować, żeby nie pozbawić dziecka składników odżywczych potrzebnych do prawidłowego rozwoju. Zdrowe odżywianie się może ponadto wzmocnić organizm i zmniejszyć objawy choroby.

U dzieci chorych na AZS częściej stwierdza się zaburzenia emocjonalne i zaburzenia zachowania w porównaniu z dziećmi zdrowymi. Ciągłe zmaganie się z przewlekłą chorobą skóry utrudnia codzienne funkcjonowanie, wpływa na relacje z rówieśnikami i może odgrywać poważną rolę w rozwoju psychologicznym dziecka. Choroba dziecka ma wpływ na rodziców i funkcjonowanie całej rodziny, obniżając jakość życia wszystkich jej członków. To wszystko może powodować u dziecka dodatkowo stres, który nasila objawy choroby. AZS jest bowiem zaliczane do chorób psychosomatycznych – takich, na których przebieg istotny wpływ mają czynniki psychiczne.

**O tym, jak ważne jest przy AZS zdrowe odżywianie się oraz umiejętne wprowadzanie nowych produktów, opowiedzą  dietetyczki &#8211; mgr Bożena Kropka oraz mgr inż. Joanna Żółkowska. Psycholożki: mgr Aleksanda Banasiewicz-Tenerowicz oraz mgr Katarzyna Wyrzykowska pokażą związek między kondycją psychiczną, poziomem stresu i przebiegiem choroby. Wyjaśnią jak poziom stresu rodziców oddziałuje na dzieci chore na AZS. Wszystkich uczestników konferencji zaproszą na krótkie warsztaty. W zagadnienie opieki psychodermatologicznej wprowadzi nas gość specjalny konferencji &#8211; prof. nadzw. dr hab. Anna Zalewska-Janowska.</p> 

Zapraszamy do zapoznania się z [sylwetkami osób występujących][5] oraz z [programem konferencji][6].</strong>

Jeśli Twoje dziecko choruje na atopowe zapalenie skóry, masz wiele pytań, wątpliwości, a nie wiesz gdzie się zwrócić o pomoc – ta konferencja jest dla Ciebie.

 [1]: http://blog.atopowe.pl/wp-content/uploads/2012/11/Zaproszenie_13-11_01.jpg
 [2]: http://fundacja-alabaster.org
 [3]: http://haloatopia.pl
 [4]: http://haloatopia.pl/home/20121113/
 [5]: http://haloatopia.pl/specjalisci/
 [6]: http://haloatopia.pl/txt/program_-_konferencja_w_Warszawie_13_listopada.pdf