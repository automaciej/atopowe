---
title: Akupunktura
permalink: /Akupunktura/
---

**Akupunktura** - metoda lecznicza polegająca na nakłuwaniu specjalnymi igłami wybranych punktów na ciele człowieka. Pochodzi ze starożytnych Chin, ma ponad 2000 lat tradycji. Akupunktura posiada obecnie udokumentowane badania naukowe. Zaczyna być pełnoprawną, akceptowaną z punktu widzenia medycyny konwencjonalnej metodą leczenia – sprawdza się zwłaszcza w leczeniu bólu. Dowiedziono, że w czasie i po zabiegu w organizmie człowieka wzrasta poziom wydzielania neurohormonów, czyli hormonów wydzielanych przez komórki nerwowe - endorfin, enkefalin, odpowiedzialnych za odczuwanie bólu.

[left](/Grafika:akupunktura.png "wikilink")

Nakłuwanie igłami pobudza układ współczulny i przywspółczulny. W ten sposób stymulowany jest układ nerwowy, który reguluje czynności narządów wewnętrznych.

Leczenie bólu jest głównym wskazaniem w stosowaniu akupunktury, choć lista schorzeń, które poddają się leczeniu tą metodą, jest bardzo długa (m.in. [astma oskrzelowa](/atopedia/Astma_oskrzelowa "wikilink"), stany zapalne, nerwice).

### Przeciwwskazania:

-   ostre stany większości chorób
-   w przypadku chorób skóry są to uogólnione infekcje.

Podczas zabiegów akupunktury używa się igieł jednorazowych. Są to igły metalowe, pełne.

W Polsce zabiegi akupunktury może wykonywać lekarz posiadający specjalizację z dziedzin klinicznych.

[kategoria:niekonwencjonalne metody leczenia](/atopedia/kategoria:niekonwencjonalne_metody_leczenia "wikilink")