---
title: Solarium
permalink: /Solarium/
date: "2015-01-01T00:00:00+01:00"
---

Głównym promieniowaniem wykorzystywanym w solariach jest promieniowanie UVA, które jest uważane za mniej szkodliwe niż [UVB](/atopedia/UVB "wikilink") (mogące prowadzić m.in. do zaćmy lub nowotworu skóry – czerniaka). Mimo tego, że w solarium jest proporcjonalnie mniej promieniowania UVB niż na słońcu, nie można traktować solarium jako całkowicie bezpiecznego zamiennika.

Promieniowanie UVA opala szybko, ale dociera do najgłębszych warstw [skóry](/atopedia/skóra "wikilink"). Promieniowanie ultrafioletowe wysusza skórę, osłabia jej zdolność do regeneracji, uszkadza włókna kolagenu i elastyny, co w konsekwencji prowadzi do szybszego starzenia się. Efektem opalania w solarium mogą być również przebarwienia. Promienie UVA prowadzą do ścieńczenia [skóry właściwej](/atopedia/skóra_właściwa "wikilink"). Nadmierna ekspozycja na promieniowanie może prowadzić do nowotworu skóry. Opalenizna z solarium, mimo iż pobudza wytwarzanie naturalnej ochrony skóry przed promieniowaniem – [melaniny](/atopedia/melanina "wikilink"), nie stanowi ochrony przed promieniowaniem słońca. UVA docierając do głębszych warstw skóry, nie zapewnia odpowiedniej ochrony w jej zewnętrznych warstwach, które pozostaną równie nieodporne na promieniowanie UVB.

Zwolennicy opalania zwracają uwagę także na pozytywne aspekty:

-   światło pobudza wytwarzanie endorfin, tzw. hormonu szczęścia
-   pod wpływem promieniowania, w organizmie człowieka jest syntetyzowana witamina D

Krótkie wizyty w solarium bywają polecane przez dermatologów osobom chorym na łuszczycę, rogowacenie okołomieszkowe skóry. Jednak osoby cierpiące na jakąkolwiek chorobę skóry, powinny skonsultować swoją chęć skorzystania z solarium z lekarzem.

**Zobacz też**

-   [Światłoterapia](/atopedia/Światłoterapia "wikilink")
-   [PUVA](/atopedia/PUVA "wikilink")

[kategoria:terapia](/atopedia/kategoria:terapia "wikilink")