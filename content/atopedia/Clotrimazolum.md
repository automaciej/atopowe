---
title: Clotrimazolum
permalink: /Clotrimazolum/
date: "2015-01-01T00:00:00+01:00"
---

Ulotka Clotrimazolum
====================

**Clotrimazolum**

Krem, 10 mg/g

**Skład**

Substancja czynna:

-   Clotrimazolum 10 mg/g kremu

Substancje pomocnicze:

-   sorbitanu monosterynian(Span 60),
-   polisorbat 60(Tween 60),
-   Cetaceum (olbrot syntetyczny)
-   alkohol cetostearylowy
-   2-oktylododekanol(Eutanol G),
-   alkohol benzylowy
-   woda oczyszczona

**Opis działania**

Lek ma szeroki zakres działania przeciwdrobnoustrojowego polegającego na destabilizacji błon komórkowych. W efekcie hamuje rozwój i zabija drożdżaki (zwłaszcza candida albicans), dermatofity (rodzaje Trichophyton, Epidermophyton, Microsporum), wywiera również słabe działanie przeciwbakteryjne (ziarniaki Gramdodatnie) i przeciwrzęsistkowe.

**Wskazania do stosowania**

-   Leczenie zakażeń drożdżakowych:
    -   błon śluzowych(sromu,żołędzi prącia)
    -   skóry
-   Leczenie grzybic skóry ciała w tym skóry rąk, stóp, podudzi.
-   Leczenie łupieżu pstrego.

**Przeciwwskazania**

Krem Clotrimazolum jest przeciwwskazany u chorych z nadwrażliwością na lek lub jakikolwiek składnik kremu, dlatego w przypadku wystąpienia uczulenia lub podrażnienia należy przerwać stosowanie leku.

**Ostrzeżenia i zalecane środki ostrożności**

Po miejscowym stosowaniu na skórę krem Clotrimazolum jest zwykle dobrze tolerowany. Jednakże niekiedy u chorych leczonych miejscowo mogą wystąpić reakcje objawiające się podrażnieniem skóry. W przypadku wystąpienia uczulenia lub podrażnienia należy przerwać stosowanie leku.

**Stosowanie leku podczas ciąży i karmienia piersią**

Lek może być stosowany w ciąży jedynie w przypadku zdecydowanej konieczności na zlecenie lekarza specjalisty( kategoria B).

**Oddziaływanie z innymi lekami( Interakcje)**

Klotrymazol może hamować działanie innych miejscowo stosowanych leków przeciwgrzybiczych, zwłaszcza antybiotyków polienowych (nystatyna,natamycyna).Deksametazaon stosowany w dużych dawkach hamuje przeciwgrzybicze działanie klotrymazolu. Przeciwgrzybicze działanie klotrymazolu nasilają duże miejscowe stężenia estru propylowego kwasu p-hydroksybenzoesowego.

**Dawkowanie i sposób podawania**

Kremem należy smarować (lekko wcierając) miejsca zmienione chorobowo 2-3 razy dziennie przez okres 2-4 tygodni.

**Przedawkowanie**

Nie stwierdzono objawów przedawkowania.

**Działania niepożądane**

Bardzo rzadko mogą wystąpić kontaktowe alergiczne zapalenie skóry, pieczenie,swędzenie,przemijające podrażnienie.W przypadku wystąpienia ww. objawów należy zwrócić się po poradę do lekarza specjalisty.

**Wpływ na zdolność prowadzenia pojazdów mechanicznych i obsługiwania urządzeń mechanicznych w ruchu**

Lek nie upośledza zdolności do prowadzenia pojazdów i obsługiwania urządzeń mechanicznych.

**UWAGA**

Termin ważności leku upływa wraz z datą podaną na opakowaniu. Nie stosować leku po terminie ważności.

**Przechowywanie**

Przechowywać w temp. do 25 st. C, nie zamrażać .Preparat przechowywać w miejscu niedostępnym dla dzieci.

**Opakowanie**

20g kremu Data ostatniej weryfikacji ulotki 21.08.2001r

[kategoria:Leki przeciwgrzybicze](/atopedia/kategoria:Leki_przeciwgrzybicze "wikilink") [kategoria:kremy](/atopedia/kategoria:kremy "wikilink") [kategoria:ulotki leków](/atopedia/kategoria:ulotki_leków "wikilink")