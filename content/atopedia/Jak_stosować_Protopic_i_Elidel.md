+++
date = "2005-01-01T00:00:00+01:00"
permalink = "/Jak_stosować_Protopic_i_Elidel/"
title = "Jak stosować Protopic i Elidel"
kategorie = [ "leki immunosupresyjne", "terapia",]
lastmod = "2016-11-19T15:19:26+00:00"
description = """
Należy unikać kontaktu z błonami śluzowymi, unikać ekspozycji na \
promienie słoneczne, oraz unikać stosowania na zakażoną skórę."""
image = "/images/Protopic.jpg"

+++

{{< figure src="/images/Protopic.jpg" >}}

## Typowe błędy w stosowaniu

### Błony śluzowe

W przypadku stosowania [Protopicu](/atopedia/Protopic) i
[Elidelu](/atopedia/Elidel) (tak jak i przy sterydach), należy unikać kontaktu z
błonami śluzowymi (oczy, narządy płciowe).

### Słońce

Tak jak w przypadku
[cyklosporyny]({{< relref "atopedia/Cyklosporyna.md" >}}) należy unikać
nadmiernej ekspozycji na promienie słoneczne.

### Zakażenia skóry

Działanie tych maści jest immunosupresyjne i polega na miejscowym obniżeniu
nadwrażliwości immunologicznej skóry, a więc obniżeniu jej zdolności do
wytworzenia
[reakcji alergicznej]({{< relref "atopedia/Reakcja_alergiczna.md" >}})
na substancję ([alergen]({{< relref "atopedia/Alergen.md" >}})), który
przedostał się przez skórę wywołując stan zapalny. W czasie używania tych maści
zwiększa się ryzyko [infekcji]({{< relref "atopedia/Infekcja_skóry.md" >}})
wirusowych czasami bakteryjnych w obrębie leczonej skóry.

Na obecność infekcji wskazują na przykład widoczne
[sączące]({{< relref "atopedia/Wysięk.md" >}}) rany – zastosowanie w takiej sytuacji
np.: Protopicu, a nawet słabszego Elidelu może spowodować nasilenie zmian
skórnych, zwiększenie [świądu]({{< relref "atopedia/Świąd.md" >}})
i pogłębienie się [infekcji]({{< relref "atopedia/Infekcja_skóry.md" >}}).

Ważne, aby przed wprowadzeniem do leczenia tych preparatów stwierdzić, czy, lub
w jakim stopniu skóra objęta jest wtórną [infekcją](/atopedia/Infekcja_skóry)
bakteryjną – i w razie potrzeby zastosować
[antybiotyki]({{< relref "atopedia/Antybiotyki.md" >}}) lub leki
przeciwgrzybiczne. Po zaleczeniu wtórnych infekcji bakteryjnych skuteczność
Protopicu oraz Elidelu jest zwykle bardzo wysoka.

Najczęściej występującą bezobjawową infekcją bakteryjną u osób chorych na AZS
jest zakażenie bakteriami Staphylococus aureus, w przypadku leku
[Protopic](/atopedia/Protopic) dowiedziono, że stosowanie tej maści powoduje
szybkie ograniczenie kolonizacji skóry przez te bakterie – jest to ważne,
ponieważ wytwarzane przez ten szczep [antygeny]({{< relref "atopedia/Antygen.md"
>}}) powodują nasilenie stanu zapalnego u osób cierpiących na AZS.

W przypadku wystąpienia zakażenia wirusem opryszczki należy przerwać leczenie
jedynie obszaru, którego dotyczy zakażenie, stosować leki przeciwwirusowe np.
Zowirax a po ustąpieniu zmian kontynuować leczenie maścią.

### Zbyt późne wdrożenie leczenia

Zarówno [takrolimus]({{< relref "atopedia/Takrolimus.md" >}}) jak i
[pimekrolimus]({{< relref "atopedia/Pimekrolimus.md" >}}) nie wnikają do zdrowej
skóry. Dlatego leki te należy stosować jak najwcześniej, kiedy zmiany dopiero
się rozwijają lub nawet występuje dopiero świąd poprzedzający wystąpienie zmian
na skórze. Dzięki temu ograniczamy czas stosowania leku i minimalizujemy jego
wchłanianie[^1]. W związku z tym nie ma także wskazań do przewlekłego stosowania
leku.

### Pieczenie

Może występować w pierwszym tygodniu stosowania.

#### Skąd się ono bierze

W trakcie pierwszych dni aplikacji inhibitorów kalcyneuryny
([takrolimusu]({{< relref "atopedia/Takrolimus.md" >}})
i [pimekrolimusu]({{< relref "atopedia/Pimekrolimus.md" >}})) u niektórych
pacjentów (u około 50% pacjentów z ciężkim azs i 10-30% z postacią umiarkowaną)
obserwuje się przejściowy stan podrażnienia, pod postacią wzmożonego świądu,
pieczenia, a czasami reakcji rumieniowej, szczególnie na twarzy i szyi. Jest to
wynikiem wzmożonego uwalniania neuropeptydów z wolnych zakończeń nerwowych w
skórze.

Zjawisko to zachodzi poprzez oddziaływanie na receptor waniloidowy (VR1).
Pobudzenie tego receptora powoduje otwarcie kanałów wapniowych i depolaryzacje
zakończeń nerwowych. Prowadzi to do uwolnienia neuropeptydów i w konsekwencji
degranulacji [mastocytów]({{< relref "atopedia/Komórki_tuczne.md" >}}) z
następowym uwolnieniem [histaminy]({{< relref "atopedia/Histamina.md" >}}).
Zjawisko to może nasilać uczucie świądu w pierwszych dniach stosowania leku.
Jednakże przy dłuższym leczeniu dochodzi do wyczerpania zapasów neuropeptydów w
zakończeniach nerwowych, zmniejszenia gęstości receptorów VR1 oraz ich
powinowactwa do pimekrolimusu lub takrolimusu. Dodatkowo, przez bezpośrednie
oddziaływanie na komórki tuczne, hamowana jest ich degranulacja zależna od
[IgE](/atopedia/IgE), co w konsekwencji prowadzi do szybkiego ustępowania
świądu.[^2]

#### Co z nim zrobić

Praktyczną metodą na uniknięcie pieczenia jest zażycie jednej tabletki aspiryny:
na 1 godzinę przed smarowaniem. Taką praktykę wystarczy zazwyczaj stosować przez
kilka pierwszych dni leczenia, później skóra przyzwyczaja się i przestaje
reagować pieczeniem.

**Uwaga! Aspiryny nie należy podawać dzieciom** - potencjalnie grozi to
wystąpieniem zespołu Reya. Należy także zachować ostrożność w przypadku osób
chorujących na astmę[^3].

### Inne problemy

Protopic (tacrolimus) i [Elidel](/atopedia/Elidel) nie powinny być stosowane w
czasie ciąży i karmienia piersią.

W Polsce preparaty te są zarejestrowane od 2. roku życia - w wielu krajach jest
jednak dopuszczone ich używanie już u niemowląt od 3. miesiąca życia.

Żeby zobaczyć przeciwwskazania szczegółowo, zobacz ulotki leków.

### Intensywność stosowania

Zasadniczo, przy leczeniu maścią Protopic powinno się smarować dwa razy
dziennie. Z pewnością jest to konieczne w przypadku ciężkich stanów w
[Zatopowym zapaleniu skóry]({{< relref "atopedia/Atopowe_zapalenie_skóry.md" >}}).
Praktyka pokazuje jednak, że przy umiarkowanym atopowym zapaleniu skóry
wystarczy smarować raz dziennie - maść działa, a można zużywać jej dwa razy
mniej.

## Bibliografia

[^1]: Maria Pokorska-Lis: [Immunomodulatory w leczeniu AZS](https://web.archive.org/web/20071108082100/http://www.sluzbazdrowia.com.pl/html/more3410b.php)

[^2]: Szepietowski J, Reich A, Białynicki-Birula R - Świąd w atopowym zapaleniu skóry: obraz kliniczny, patogeneza oraz rola pimekrolimusu w redukcji świądu - Dermatologia Kliniczna 2004, 6 (3): 173-176

[^3]: lek. Bogdan Kowalczyk: [Historia salicylanów](https://web.archive.org/web/20150316171900/http://mediweb.pl/drugs/wyswietl.php?id=6)
