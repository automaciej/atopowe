---
title: Marsz alergiczny
permalink: /Marsz_alergiczny/
---

Badania epidemiologiczne oraz długofalowe obserwacje kliniczne wskazują na istnienie określonej sekwencji występowania schorzeń atopowych u danej osoby. Sekwencja ta kojarzy się z pojawianiem się i dynamiką zmienności swoistych [IgE](/atopedia/IgE "wikilink") przeciw alergenom pokarmowym i wziewnym.[1]

Sekwencję tę nazywa się **marszem alergicznym**.

Przebieg chorób alergicznych charakteryzuje się typową kolejnością - często choroby alergiczne z wiekiem przechodzą z jednej w drugą. U 50% dzieci AZS przechodzi w astmę oskrzelową[2].

Niektóre z leków mogą być stosowane jako próba farmakologicznej interwencji w naturalny przebieg marszu alergicznego. Wiadomo, że [cetyryzyna](/atopedia/cetyryzyna "wikilink") zmniejsza ryzyko rozwoju astmy u dzieci chorych na AZS uczulonych na alergeny powietrznopochodne[3].

<references />
[kategoria:podstawowe wiadomości](/atopedia/kategoria:podstawowe_wiadomości "wikilink") [kategoria:alergia](/atopedia/kategoria:alergia "wikilink") [kategoria:astma](/atopedia/kategoria:astma "wikilink")

[1] Zatrzymać marsz alergiczny. dr med. Beata Cudowska, prof. dr hab. med. Maciej Kaczmarski. *[Puls Medycyny 7 (150) 2007](http://www.pulsmedycyny.com.pl/index/archiwum/8004,zatrzyma%C4%87,marsz,alergiczny.html)*

[2] Marsz alergiczny w okresie dzieciństwa. Ewa Duczmal, Anna Bręborowicz, Tomasz Duczmal. *[Post Dermatol Alergol 2010; XXVII, 4: 231-237](http://www.termedia.pl/Czasopismo/Postepy_Dermatologii_i_nbsp_Alergologii-7/Streszczenie-15259)*

[3] Atopowe zapalenie skóry – współczesne poglądy na patomechanizm oraz metody postępowania diagnostyczno-leczniczego. Stanowisko grupy specjalistów Polskiego Towarzystwa Dermatologicznego. W. Silny, M. Czarnecka-Operacz, W. Gliński, Z. Samochocki, D. Jenerowicz - *[Post Dermatol Alergol 2010; XXVII, 5: 365–383](http://www.termedia.pl/Artykul-specjalny-Atopowe-zapalenie-skory-wspolczesne-poglady-na-patomechanizm-oraz-metody-postepowania-diagnostyczno-leczniczego-Stanowisko-grupy-specjalistow-Polskiego-Towarzystwa-Dermatologicznego,7,15662,1,0.html)*