+++
date = "2005-01-01T00:00:00+01:00"
permalink = "/Posterydowe_zapalenie_skóry/"
title = "Posterydowe zapalenie skóry"
kategorie = [ "objawy atopowego zapalenia skóry", "Sterydy",]

+++

Uzależnienie od sterydów
------------------------

**Posterydowe zapalenie skóry -** [stan zapalny](/atopedia/Stan_zapalny_skóry "wikilink") wywołany uzależnieniem się [skóry](/atopedia/Skóra "wikilink") od [sterydów](/atopedia/Kortykosterydy "wikilink") stosowanych zewnętrznie. Można ten mechanizm porównać do głodu narkotycznego. Najprościej mówiąc: skóra, która otrzymuje regularnie dawkę sterydów, przy ich odstawieniu odczuwa *głód sterydowy*, co skutkuje pogorszeniem. W ten sposób skóra "*domaga*" się kolejnej dawki sterydu, jak narkoman narkotyku. Pacjent w reakcji na pogorszenie *karmi* więc skórę sterydami, wytwarza się [błędne koło](/atopedia/Efekt_błędnego_koła "wikilink").

**Dodatkowo uzależnienie pogłębia fakt, że:**

-   [kortykosterydy]({{< relref "atopedia/Kortykosterydy.md" >}} "wikilink") stosowane zewnętrznie powodują stopniowe ścieńczenie, a z czasem zanik warstwy rogowej naskórka, co zwiększa absorpcję sterydu przez skórę,
-   w przypadku aplikowania bez odpowiednich przerw, dochodzi do [tachyfilaksji skóry]({{< relref "atopedia/Tachyfilaksja.md" >}} "wikilink"), czy jej uniewrażliwienia się na działanie sterydu.

**Skłonność do uzależnienia skóry** od sterydów jest sprawą indywidualną, u niektórych osób następuje bardzo szybko (np. już po kilku tygodniach).

Znaczenie ma tutaj obszar powierzchni ciała, które były smarowane, okres czasu aplikowania i [siła sterydu]({{< relref "atopedia/Europejska_klasyfikacja_kortykosterydów.md" >}}), a także przypadłość skórna pacjenta. Posterydowe zapalenie skóry może jednak dotyczyć nie tylko osób z chorobami skórnymi - zdrowa skóra konsekwentnie smarowana sterydami również jest w stanie się uzależnić.

Objawy
------

Momentem przełomowym w błędnym kole jest najczęściej permanentne odstawienie [sterydów]({{< relref "atopedia/Kortykosterydy.md" >}} "wikilink"). "*Głód sterydowy*" skóry manifestuje się wówczas (oprócz zaostrzenia objawów choroby):

-   [swędzącym](/atopedia/Świąd "wikilink") rumieniem z silnym obrzękiem w obrębie smarowanych sterydem obszarów,
-   wokół ust, brody, także w okolicach przynosowych występuje tzw. zapalenie okołoustne,
-   często występują też przymieszkowe zmiany trądzikopodobne - twarde, swędzące, podskórne grudy (tzw. trądzik posterydowy).

Leczenie
--------

Leczenie posterydowego zapalenia skóry jest długotrwałe. Zmiany ustępują opornie, stopniowo w ciągu min. 4 tygodni, ale u niektórych może trwać to nawet kilka miesięcy! Nie zaleca się w tym czasie stosowania zewnętrznie żadnych [substancji czynnych]({{< relref "atopedia/Substancje_aktywne.md" >}} "wikilink"), jedynie [obojętne emolienty](/atopedia/Emolienty "wikilink") w celu zniwelowania ogromnego [podrażnienia]({{< relref "atopedia/Podrażnienie.md" >}} "wikilink") i odbudowania zniszczonej warstwy rogowej [naskórka]({{< relref "atopedia/Skóra.md" >}} "wikilink").

Najważniejszym elementem terapii posterydowego zapalenia skóry jest *odwyk* od [sterydów]({{< relref "atopedia/Kortykosterydy.md" >}} "wikilink"). Zbyt gwałtowne ich odstawienie może być dla skóry dużym wstrząsem. Dlatego czasami, w początkowej fazie leczenia stosuje się jeszcze niewielkie, stopniowo zmniejszane dawki sterydów. .

Trądzik posterydowy
-------------------

**Leczenie** trądziku posterydowego (o ile wystąpił) przebiega podobnie jak w przypadku trądziku zwykłego czy trądziku różowatego. Podaje się pacjentowi [antybiotyki]({{< relref "atopedia/Antybiotyki.md" >}} "wikilink") z grupy tetracyklin (np. preparaty: [Tetralysal](/atopedia/Tetralysal "wikilink"), [Unidox](/atopedia/Unidox "wikilink")), w celu zniesienia [stanu zapalnego skóry](/atopedia/Stan_zapalny_skóry "wikilink") oraz zahamowania rozwoju bakterii *Propionibacterium acnes*, powodujących wtórne infekcje grudek.

Oprócz antybiotykoterapii ogólnej, można zastosować punktowo [maści]({{< relref "atopedia/Maść_do_ciała_z_masłem_kakaowym.md" >}} "wikilink") z antybiotykiem (np. Metronidazol). Jeśli posterydowe zapalenie skóry współistnieje z trądzikiem posterydowym, zaleca się wprowadzenie anybiotykoterapii miejscowej dopiero po ustąpieniu objawów tego pierwszego. Grudki posterydowe są zazwyczaj najbardziej opornym w leczeniu elementem zapalnym.

**Czynniki zaostrzające przebieg** są podobne jak przy trądziku zwykłym: stres, emocje, słodycze, ostre potrawy mogą powodować obrzęk grudek, ich czerwienienie się.

------------------------------------------------------------------------

Zarówno posterydowe zapalenie skóry, jak i trądzik posterydowy ustępują bez pozostawienia śladu, choć trwa to nieraz bardzo długo. Przez jakiś czas mogą się jednak utrzymać drobne zbliznowacenia po grudkach, w postaci sinych plam, strupków.

**Zobacz też:**

-   [Skutki uboczne kortykosterydów](/atopedia/Skutki_uboczne_kortykosterydów "wikilink")
-   [Europejska klasyfikacja kortykosterydów]({{< relref "atopedia/Europejska_klasyfikacja_kortykosterydów.md" >}})
-   [Problemy z lekarzami](/atopedia/Problemy_z_lekarzami "wikilink")
