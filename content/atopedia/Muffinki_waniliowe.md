---
title: Muffinki waniliowe
permalink: /Muffinki_waniliowe/
date: "2015-01-01T00:00:00+01:00"
---

Muffinki waniliowe (bez mleka, jajek, skrobi pszennej i glutenu,orzechów, soi)

**Składniki:**

-   1 ½ szklanki mleka ryżowego lub innego "dozwolonego" np quinoa
-   1 ½ szklanki cukru
-   1 laska wanilii
-   2/3 szklanki oleju roślinnego
-   2 łyżki gotowego zastępnika jaj w proszku (jak ktoś nie ma, można dać mąkę ziemniaczana, albo gumę xantanową, albo banana)
-   3 ½ szklanki mąki (ja po wielu trudach zdobyłam gotowa mieszankę Schaar bez skrobi pszennej,ale jak jej nie miałam mieszałam mąkę ryżową (2/3) mąkę ziemniaczana (1/3) i mąkę kukurydzianą(1/3)
-   1 łyżka proszku do pieczenia
-   1 łyżeczka soli
-   ½ łyżeczki cynamonu

**Przygotowanie:**

Nagrzać piekarnik do temperatury 180 stopni Celsjusza. Na małym ogniu podgrzewać przez 15 minut mleko z pesteczkami, wyskrobanymi z wanilii i strączkiem wanilii, aby mleko przeszło waniliowym smakiem i aromatem. Wyjąć strączek wanilii i odstawić mleko do wystygnięcia w temperaturze pokojowej. Kiedy mleko wystygnie, dodać do niego resztę składników płynnych , dobrze wymieszać. W osobnej misce wymieszać składniki sypkie. Wymieszać zawartość obu misek,wcale nie musi być dokładnie, napełniać foremki do 2/3 wysokości. Wrzucać do pieca i po ok 30 minutach kiedy patyczek jest suchy muffinki są gotowe.

Mnie się zawsze udają. Są trochę za suche jak na mój gust,można je podawać np z dżemem, jeśli nie, można pomoczyć w masełku.

[kategoria:przepisy](/atopedia/kategoria:przepisy "wikilink")