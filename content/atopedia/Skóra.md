---
title: Skóra
permalink: /Skóra/
date: "2015-01-01T00:00:00+01:00"
---

**Skóra** jest to zewnętrzna powłoka ciała, która oddziela organy wewnętrzne od środowiska zewnętrznego.

Podstawowymi funkcjami skóry są:

-   termoregulacja
-   ochrona przed napływającymi z zewnątrz szkodliwymi bodźcami zarówno fizycznymi, chemicznymi i biologicznymi
-   funkcja czuciowa - w skórze znajdują się receptory pozwalające na odbiór bodźców zewnętrznych w zakresie dotyku, ciepłoty, bólu i [świądu](/atopedia/Świąd "wikilink")
-   ochrona narządów wewnętrznych człowieka przed uszkodzeniami mechanicznymi
-   zatrzymywanie bakterii i wirusów z otoczenia
-   wydzielanie potu i łoju za pomocą odpowiednich gruczołów
-   wytwarzanie struktur keratynowych – włosów, paznokci
-   czynność resorbcyjna (wchłanianie przez skórę)

W [atopowym zapaleniu skóry](/atopedia/Atopowe_zapalenie_skóry "wikilink") zmiany dotyczą tylko [naskórka](/atopedia/Naskórek "wikilink"), dzięki czemu przy powstaniu korzystnych warunków bardzo szybko się [goją](/atopedia/Gojenie "wikilink").

### Naskórek

**Naskórek** jest zewnętrzną, wodoszczelną warstwą skóry. Zbudowany jest z nabłonka wielowarstwowego płaskiego. Podstawową masę naskórka tworzą keratynocyty – komórki nabłonkowe. Jego podstawową funkcją jest oddzielenie wewnętrznych tkanek ciała od środowiska zewnętrznego. Naskórek posiada dwie warstwy: rogową i podstawową. Zmiany skórne w atopowym zapaleniu skóry dotyczą tylko naskórka. Naskórek z czasem [rogowacieje](/atopedia/Rogowacenie "wikilink") i [łuszczy się](/atopedia/Łuszczenie "wikilink").

#### Warstwa podstawna

Warstwa podstawna składa się ze ściśle do siebie przylegających żywych komórek cylindrycznych. Komórki te regularnie dzielą się mitotycznie na pół. Część dolna zostaje na swoim miejscu, górna przesuwa, wędruje na powierzchnię aby się złuszczyć – ten proces to **keratynizacja naskórka**. Komórki z czasem tracą jądro i przechodzą do warstwy rogowej. Proces ten w przypadku zdrowej skóry zajmuje około 28 - 30 dni.

Warstwa podstawna zawiera również melanocyty, które produkują [melaninę](/atopedia/Melanina "wikilink"). Pomiędzy komórkami warstwy podstawnej znajdują się także [komórki Langerhansa](/atopedia/komórki_Langerhansa "wikilink") i komórki Merkla (receptory dotyku).

#### Warstwa rogowa

Jest to najgrubsza warstwa naskórka – składa się z kilku (do 12) rzędów komórek wielobocznych. W **warstwie rogowej** naskórek ulega [rogowaceniu](/atopedia/Rogowacenie "wikilink"), tzn. obumiera i złuszcza się. Proces ten polega na wytwarzaniu i wydzielaniu przez komórki rogowe substancji zwanej keratyną.

[kategoria:Ciało człowieka](/atopedia/kategoria:Ciało_człowieka "wikilink")