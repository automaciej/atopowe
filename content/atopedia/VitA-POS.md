---
title: VitA-POS
permalink: /VitA-POS/
date: "2015-01-01T00:00:00+01:00"
---

**Maść z witaminą A, nie zawiera środków konserwujących.**

**Poprawia jakość filmu łzowego, chroni powierzchnię oka.**

Co to jest VitA-Pos?
--------------------

VitA-POS® jest sterylną maścią do oczu, zawierającą obok 250 j.m./g palmitynianu retinolu (witamina A), stałą i płynną parafinę, wosk, białą wazelinę.

**Tuba zawiera 5 g maści.**

Jeden ze składników maści, witamina A, która jest również naturalnym składnikiem filmu łzowego, mieszając się ze łzami, zapewnia dobrą tolerancję maści. Odczucie pieczenia, suchości i zmęczenia oczu ulega zmniejszeniu, mruganie staje się łatwiejsze.

Kiedy należy stosować VitA-POS?
-------------------------------

Pod wpływem wiatru, zimna, promieni słonecznych, dymu czy klimatyzacji dochodzi często do pieczenia, swędzenia i wysuszenia oczu oraz odczucia obecności ciała obcego. Dolegliwości te mogą wystąpić również w czasie długotrwałej pracy przy komputerze, oglądaniu telewizji, czy nocnej jazdy samochodem. Używanie soczewek kontaktowych może te objawy jeszcze nasilić.

VitA-POS® zmniejsza powyższe objawy, tworząc przyjemny, ochronny film na powierzchni oka. Preparat, mający konsystencję maści, powoduje po podaniu lekkie zaburzenie ostrości widzenia, dlatego nadaje się zwłaszcza do stosowania przed udaniem się na spoczynek. Można w ten sposób uniknąć dolegliwości przy otwieraniu oczu rano.

Jak stosować VitA-POS?
----------------------

Należy zdjąć nakrętkę z tuby, odchylić głowę lekko do tyłu, odciągnąć delikatnie dolną powiekę i ściskając ostrożnie tubę umieścić mały pasek maści w worku spojówkowym, powoli zamknąć oko, następnie starannie zamknąć tubę zakrętką.

Należy unikać dotykania końcówką tuby zarówno oka, jak i skóry twarzy.

Jakich innych wskazówek należy przestrzegać?
--------------------------------------------

Ze względu na obecność składników tłuszczowych, po zaaplikowaniu maści do worka spojówkowego, przejściowo występuje niewyraźne widzenie. W tym okresie nie należy prowadzić samochodu, uczestniczyć aktywnie w ruchu drogowym, obsługiwać maszyn oraz wykonywać prac bez zapewnienia sobie odpowiedniego podparcia.

VitA-POS® nie może być stosowany jednocześnie z używaniem soczewek kontaktowych.

VitA-POS® nie należy podawać z innymi miejscowo stosowanymi lekami okulistycznymi.

W wypadku konieczności ich zastosowania VitA-POS® należy zaaplikować 30 minut później.

**Proszę pobierać maść bez zginania i skręcania tuby.**

Jak często i jak długo powinno się stosować VitA-POS?
-----------------------------------------------------

Częstotliwość stosowania VitA-POS® zależy od nasilenia dolegliwości i indywidualnych przyzwyczajeń. Przy znacznym stopniu nasilenia objawów suchości oka, zwykle stosuje się VitA-POS® 3 razy dziennie, a zwłaszcza przed udaniem się na spoczynek.

Nie ma żadnego ograniczenia czasu stosowania preparatu.

Kiedy nie należy stosować VitA-POS?
-----------------------------------

W przypadku znanej nadwrażliwości na którykolwiek ze składników preparatu oraz używając soczewek kontaktowych.

Jak należy przechowywać VitA-POS?
---------------------------------

VitA-POS® należy przechowywać w temperaturze pokojowej, tzn. 15-25°C

Po pierwszym otwarciu można przechowywać przez okres 3 miesięcy.

VitA-POS® nie należy używać po upływie terminu ważności.

**VitA-POS® należy przechowywać w miejscu niedostępnym i niewidocznym dla dzieci.**

Wytwórca
--------

URSAPHARM

Industriestrasse

66129 Saarbrucken

Niemcy

[kategoria:maści](/atopedia/kategoria:maści "wikilink") [kategoria:ulotki leków](/atopedia/kategoria:ulotki_leków "wikilink")