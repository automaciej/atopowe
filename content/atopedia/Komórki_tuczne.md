+++
date = "2005-01-01T00:00:00+01:00"
permalink = "/Komórki_tuczne/"
title = "Komórki tuczne"
kategorie = [ "ciało człowieka",]

+++

**Komórki tuczne -** umiejscowione są w błonach śluzowych i podśluzowych narządów układu pokarmowego, oddechowego, a także wokół naczyń i nerwów.

Komórki te mają owalny lub okrągły kształt i są wypełnione ziarnistościami, zawierającymi substancje czynne odpowiedzialne za reakcje zapalne: [histaminę](/atopedia/Histamina), heparynę i serotoninę.

U ssaków odgrywają kluczową rolę w [mechanizmie alergii](/atopedia/Reakcja_alergiczna), gdyż posiadają receptory przeciwciał klasy [IgE](/atopedia/IgE).

Wydzielone w odpowiedzi organizmu na [alergen](/atopedia/Alergen) IgE, opłaszczają komórki tuczne. Gdy alergen ponownie wniknie do organizmu, zostaje związany przeciwciałem i powoduje uwalnianie się histaminy z komórek tucznych.
