---
title: Geralen
permalink: /Geralen/
date: "2015-01-01T00:00:00+01:00"
---

**GERALEN**

**Ulotka**

Producent
---------

Gerot Pharmazeutica, Austria.

Forma leku
----------

kapsułki 20 μg.

Zawartość
---------

substancja czynna - methoxypsoralen.

Sposób działania
----------------

Geralen zwiększa wytwarzanie pigmentu (melaniny) w skórze po wystawieniu jej na działanie promieni ultrafioletowych.

Zastosowanie
------------

-   Łuszczyca.
-   Leczenie bielactwa i łysienia plackowatego z jednoczesnym naświetlaniem promieniami ultrafioletowymi.

Ostrzeżenie
-----------

Preparatu nie wolno podawać w razie zaniku komórek barwnikotwórczych, gdyż wtedy naświetlanie może spowodować poważne oparzenia. Geralenu nie wolno stosować u osób uczulonych na preparat lub na promienie ultrafioletowe u pacjentów chorych na cukrzycę, gruźlicę, niewydolność wątroby, w porfirii. Oczekiwany skutek leczenia może ulec zmianie, jeśli Geralen stosuje się jednocześnie z innymi lekami. Zamiar stosowania innych leków łącznie z preparatem należy omówić z lekarzem.

Działania niepożądane
---------------------

Brak danych statystycznych na temat działań ubocznych leku. Wiadomo jednak, że Geralen może wywołać ból głowy, nudności, wymioty. Podrażnienie żołądka. Stany depresyjne, bezsenność. Uszkodzenie wątroby. Na ogół objawy te ustępują po zakończeniu leczenia. Długotrwałe stosowanie preparatu zwiększa ryzyko zachorowania na nowotwór skóry.

W czasie leczenia należy przeprowadzać regularne kontrole krwi oraz funkcji wątroby.

Leku nie stosuje się dzieciom poniżej 6 roku życia.

Dawkowanie
----------

Dawkę ustala lekarz. Odbarwioną skórę poddaje się działaniom promieni nadfioletowych w 2 godziny po podaniu leku.

Ciąża i karmienie
-----------------

Ograniczone doświadczenia ze stosowaniem leku w okresie ciąży, należy zatem zasięgnąć opinii lekarza w razie zamiaru stosowania Geralenu podczas ciąży.

Nie wiadomo czy lek przenika do mleka matki, należy zatem zasięgnąć opinii lekarza w razie zamiaru stosowania leku w okresie karmienia dziecka piersią.

[kategoria:ulotki leków](/atopedia/kategoria:ulotki_leków "wikilink")