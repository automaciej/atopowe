---
title: Batrafen
permalink: /Batrafen/
---

**BATRAFEN-krem**

Substancja czynna : cyklopiroksolamina

**Skład:**

Substancja czynna: 1 g kremu zawiera 10 mg cyklopiroksolaminy w emulsji olejowej na podłożu wodnym.

**Działanie**

Lek przeciwgrzybiczy o złożonym mechanizmie działania. Działa grzybobójczo na drożdżaki (Candida spp., Malassezia furfur), dermatofity (rodzaje Epidermophyton, Microsporum, Trichophyton), Aspergillus spp. Wywiera również działanie przeciwzapalne i przeciwbakteryjne (bakterie Gram-dodatnie i Gram-ujemne).

**Wskazania**

Wszystkie rodzaje grzybic skóry.

**Przeciwwskazania**

Nadwrażliwość na cyklopiroksolaminę, składniki podłoża kremu. Nie stosować do leczenia grzybiczych zapaleń oka. Bardzo ostrożnie stosować w ciąży, u noworodków, niemowląt i małych dzieci.

**Działanie niepożądane**

W pojedynczych przypadkach lek może powodować świąd, miejscowe podrażnienie lub uczucie pieczenia.

**Dawkowanie**

Krem nanosi się 2 razy dziennie na chorobowo zmienioną skórę, delikatnie wcierając,najlepiej bezpośrednio po umyciu lub kąpieli. Leczenie trwa zazwyczaj około 2 tygodni; po ustąpieniu zmian grzybiczych należy je kontynuować jeszcze przez 1-2 tygodnie.

Wytwórca: Hoechst marion Roussel

Niemcy, Frankfurt n/Menem

[kategoria:Leki przeciwgrzybicze](/atopedia/kategoria:Leki_przeciwgrzybicze "wikilink") [kategoria:kremy](/atopedia/kategoria:kremy "wikilink") [kategoria:ulotki leków](/atopedia/kategoria:ulotki_leków "wikilink")