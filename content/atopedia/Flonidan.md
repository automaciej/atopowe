---
title: Flonidan
permalink: /Flonidan/
---

Flonidan - tabletki antyhistaminowe.

Skład:1 tabletka zawiera 10 mg loratadyny

**Działanie:**

Substancją czynną preparatu FLONIDAN® jest loratadyna, która posiada silne właściwości przeciwalergiczne.

Działa antagonistycznie w stosunku do obwodowych receptorów H1, nie wpływając na receptory H1 ośrodkowego układu nerwowego. W niewielkim stopniu przenika przez barierę krew-mózg. Loratadyna hamuje uwalnianie histaminy i leukotrienów C4 z komórek tucznych. Nie wykazuje właściwości antycholinergicznych ani uspokajających.

Loratadyna jest środkiem przeciwhistaminowym o przedłużonym działaniu. Szybko wchłania się z przewodu pokarmowego, działanie występuje po 30 minutach po podaniu i utrzymuje się przez 24 godziny. Wydala się z moczem i kałem w postaci metabolitów.

**Wskazania:**

-   sezonowy i całoroczny alergiczny nieżyt nosa,
-   alergiczne objawy oczne (świąd, pieczenie, łzawienie),
-   przewlekłe pokrzywki idiopatyczne.

**Przeciwskazania:**

Nadwrażliwość na loratadynę lub jakikolwiek inny składnik preparatu.

**Uwaga:** Alkohol i leki hamujące ośrodkowy układ nerwowy nie nasilają działania FLONIDANU®.

**Interakcje:**

Równoczesne podawanie loratadyny i cimetydyny może powodować wzrost stężenia loratadyny w surowicy krwi; nie ma to jednak wpływu na bezpieczeństwo i skuteczność leku.

**Sposób użycia:**

Dorośli i dzieci powyżej 12 roku życia (masa ciała powyżej 30 kg): 2 łyżeczki (10 ml) zawiesiny raz na dobę, 1 tabletka (10 mg) raz na dobę.

Dzieci od 2 do 12 lat (masa ciała poniżej 30 kg): 1 łyżeczka (5 ml) zawiesiny raz na dobę, 1/2 tabletki (5 mg) raz na dobę.

**Działania niepożądane:**

Loratadyna może powodować objawy niepożądane o łagodnym przebiegu, takie jak: zmęczenie, ból głowy, suchość w ustach, senność. U poniżej 1% pacjentów obserwowano zwiększenie łaknienia, kaszel, zawroty głowy, nudności i kołatanie serca.

Opakowanie: 10 tabletek

[kategoria:leki doustne](/kategoria:leki_doustne "wikilink") [kategoria:leki antyhistaminowe](/kategoria:leki_antyhistaminowe "wikilink") [kategoria:leki antyhistaminowe II generacji](/kategoria:leki_antyhistaminowe_II_generacji "wikilink") [kategoria:leki zawierające loratadynę](/kategoria:leki_zawierające_loratadynę "wikilink") [kategoria:ulotki leków](/kategoria:ulotki_leków "wikilink")