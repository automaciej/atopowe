+++
date = "2005-01-01T00:00:00+01:00"
permalink = "/Nikiel/"
title = "Nikiel"
kategorie = [ "Alergeny", "substancje chemiczne",]
lastmod = "2016-11-17T00:00:16+00:00"

+++

Nikiel jest jedynym alergenem kontaktowym, wyraźnie częściej uczulającym osoby obciążone atopią niż przeciętną populację.

U osób uczulonych na nikiel kontakt z intensywnymi promieniami słonecznymi częstokroć powoduje pogorszenie stanu skóry.

### Siarczan niklu w przedmiotach codziennego użytku:

-   biżuteria - białe złoto zawiera 10-15% niklu, stopy srebra zawierają 20-25% niklu, stopy niklowo-miedziane zawierają do 30% niklu, kolczyki, pierścionki, naszyjniki, bransoletki
-   metalowe ozdoby - spinki, sprzączki, pudełka do spinek, podwiązki, klamra paska, metalowe guziki, zapinki stanika, agrafki, szpilki do włosów
-   stal nierdzewna (garnki), narzędzia lekarsko-dentystyczne
-   zegarek w metalowej kopercie, bransoletki zegarków
-   kąpiele galwanizerskie
-   oprawy do okularów, zamki błyskawiczne, zapięcia butów
-   klamki, naparstki, igły, nożyczki, pióra do pisania, długopisy, wkładki do obuwia
-   utrwalacze do barwników, środki piorące i owadobójcze, środki grzybobójcze, odczynniki chemiczne
-   stopy metali, cement, podzespoły elektroniczne, okucia stolarskie, monety, maszyna dziewiarska, suwaki, klucze, sztućce
-   przedmioty skórzane (związki niklu używane są w garbnikach)

### Potrawy zawierające nikiel:

-   podroby, owoce morza, łosoś, śledzie, konserwy (szczególnie rybne)
-   ser edamski, sery topione, sery twarde i półtwarde
-   mleko sojowe, produkty sojowe, ziarno soi
-   preparaty zawierające dużą ilość błonnika, np.: tabletki z otrębami
-   chleb wielozbożowy, produkty zbożowe, proszki do pieczenia (pieczywo na proszku), mąka grubo mielona
-   czekolada, kakao
-   marcepan, migdały, orzechy laskowe, ziemne, daktyle, siemię lniane, ziarno słonecznika
-   kukurydza, szpinak, czosnek, cebula, zielona kapusta, sałata głowiasta, szparagi, pomidory, rabarbar, marchew, papryka, warzywa konserwowe
-   rośliny strączkowe, np. groch, fasola, soczewica
-   koncentrat pomidorowy, ocet, chrzan
-   grzyby
-   gruszki, wiśnie, banany, brzoskwinie, ananasy, figi, maliny, suszone śliwki
-   margaryny polskie, tłuszcze
-   kwaśne soki owocowe, kawa (należy parzyć krótko, nie w ekspresie)
-   mocna herbata (szczególnie herbaty czarne i zielone)
-   konserwy w metalowych opakowaniach
-   piwo, wino (zwłaszcza czerwone)
-   woda wodociągowa

### Dieta niklowa

Osoby uczulone na nikiel powinny stosować dietę polegającą na eliminacji pokarmów bogatych w nikiel.

### Zobacz też:

-   [Nadwrażliwość na nikiel](http://www.mediton.pl/library/aai_volume-13_issue-3_article-776.pdf) Wojciechowska M, Kołodziejczyk J, Gocki J, Bartuzi Z. *Alergia Astma Immunologia 2008, 13(3): 136-140*
-   [Nikiel - alergen wyjątkowy](http://www.radoslawspiewak.net/2006-3p.htm) Śpiewak R, Piętowska J.
-   [Alergia na nikiel, chrom i kobalt](http://www.atopowe-zapalenie.pl/forum/viewtopic.php?f=12&t=855) - wątek na Forum
-   Alergia kontaktowa
