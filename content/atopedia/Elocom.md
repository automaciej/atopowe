---
title: Elocom
permalink: /Elocom/
---

*(Mometasoni furoas)*

Syntetyczny [kortykosteroid](/atopedia/steryd "wikilink") o silnym działaniu miejscowym. Działa przeciwzapalnie i przeciwświądowo.

### Skład

1 g maści/kremu zawiera 1 mg mometazonu furoinianu oraz substancje pomocnicze.

Do leczenia stanów zapalnych i alergicznych skóry. Do stosowania na skórę,

### Właściwości

Preparat Elocom wywiera działanie przeciwzapalne i przeciwalergiczne oraz łagodzi takie dolegliwości jak: [swędzenie](/atopedia/świąd "wikilink"), [pieczenie](/atopedia/pieczenie "wikilink") lub ból.

### Wskazania

-   Stany zapalne i alergiczne skóry
-   Przewlekłe wypryski
-   [Łuszczyca](/atopedia/Łuszczyca "wikilink").

Preparat Elocom można stosować tylko na polecenie lekarza

### Przeciwwskazania

W razie wystąpienia objawów nadwrażliwości na preparat Elocom, należy przerwać stosowanie i skontaktować się z lekarzem. Nie wolno stosować preparatu Elocom na oczy. W okresie ciąży i karmienia piersią lek można stosować tylko na polecenie lekarza. Dotyczy to szczególnie pierwszych trzech miesięcy ciąży.

### Sposób stosowania

O ile lekarz nie zalecił inaczej, preparat Elocom nakłada się cienką warstwą na zmienione chorobowo miejsca skóry i lekko masuje. Przepisanego dawkowania nie należy zmieniać z własnej inicjatywy. Jeżeli wydaje się, że działanie leku jest za silne lub za słabe, należy zwrócić się do lekarza lub farmaceuty o informacje.

### Działanie niepożądane

Bardzo rzadko - reakcje uczuleniowe, świąd skóry, objawy zaniku skóry, łojotok. Należy unikać długotrwałego stosowania preparatu, zwłaszcza u dzieci i na duże powierzchnie skóry ze względu na możliwość działania ogólnego mometazonu - hamowania osi przysadkowo-nadnerczowej z objawami niewydolności kory nadnerczy.

<div align="center">
|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| [16px](/Grafika:Uwaga.png "wikilink") Nie stosować na skórę twarzy! Twarz poprzez to przyzwyczaja się do sterydów, które zawiera Elocom i w wyniku zamiast sobie pomóc - pogarszamy nieświadomie nasz stan. Na początku stan poprawia się, lecz po dłuższym stosowaniu trzeba stosować go coraz więcej i więcej, a poprawy nie widać. |

</div>
### Uwagi

-   Okres leczenia wyznacza lekarz.
-   Lek przechowywać w miejscu niedostępnym dla dzieci.
-   Nie stosować leku po upływie terminu ważności.
-   Przechowywać w temperaturze pokojowej.
-   Wydaje się z przepisu lekarza.

#### Miejsce wytwarzania

Schering-Plough Labo N.V., Heist-op-den-Berg, Belgia

[kategoria:ulotki leków](/atopedia/kategoria:ulotki_leków "wikilink") [kategoria:maści](/atopedia/kategoria:maści "wikilink") [kategoria:leki sterydowe](/atopedia/kategoria:leki_sterydowe "wikilink")