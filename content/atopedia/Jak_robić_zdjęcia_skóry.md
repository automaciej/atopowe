---
title: Jak robić zdjęcia skóry
permalink: /Jak_robić_zdjęcia_skóry/
date: "2015-01-01T00:00:00+01:00"
---

Oto kilka rzeczy, na które warto zwrócić uwagę robiąc [zdjęcia](/atopedia/zdjęcia "wikilink") zmian skórnych. Skóra jest o tyle trudnym obiektem fotografii z tego względu, że to, co nas w skórze interesuje jest tak naprawdę bardzo małe. Jest to trochę tak, jakbyśmy robili zdjęcie plaży, chcąc widzieć pojedyncze ziarenka piasku. Rzecz taką jak szorstkość skóry trudno jest uchwycić na zdjęciu.

Światło : Zdjęcie robić przy możliwie silnym dziennym świetle. Jest to istotne ze względu na balans bieli; światło sztuczne najczęściej powoduje zmiany barwy zdjęć. Jeżeli jest słońce, nie robić w bezpośrednim świetle słonecznym. Flash należy wyłączyć.
Ostrość : Ostrość musi być ustawiona <u>na skórę</u>. Aparaty z automatyczną ostrością często ustawiają ostrość nie na skórę, ale np. na ścianę z tyłu. Każde zdjęcie trzeba od razu sprawdzić pod kątem ostrości (patrząc na powiększenie) i w razie potrzeby powtórzyć.
Kadrowanie : Należy pokazać odpowiedni fragment skóry, z bliska. Skóra powinna wypełniać kadr. Na zdjęciu powinno być jak najmniej podłogi, ścian, szafek i wszystkiego innego mało interesującego.
Czas naświetlania : Jeżeli jest za mało światła, czas naświetlania będzie długi i zdjęcie prawdopodobnie wyjdzie rozmazane.
Nazwa pliku : Każdy plik powinien zaczynać się od nazwy użytkownika, np.: „wahwah-dłoń-1.jpg”. Inaczej dwie osoby mogą próbować wgrać dwa różne zdjęcia o tej samej nazwie.

Typowe błędy
------------

Oto przykład pięciu typowych błędów: kadrowanie, ostrość, kierunek światła, flash i czas naświetlania. Na każdy przykład można kliknąć i obejrzeć go w pełnym rozmiarze, dopiero wtedy dobrze widać, na czym polega błąd.

### Kadrowanie

[440px|Złe kadrowanie: dywan zapełnia większość zdjęcia.](/Grafika:Skinfoto-01-framing.jpg "wikilink")

Złe kadrowanie: dywan zapełnia większość zdjęcia. Należy przysunąć aparat bliżej skóry, albo użyć zoomu.

### Ostrość

[440px](/Grafika:Skinfoto-02-focus-on-background.jpg "wikilink")

Błąd: ostrość ustawiona na dywan zamiast na skórę. Należy obserwować, na co jest ustawiona ostrość i robić zdjęcie wtedy, kiedy ostrość jest ustawiona na skórę.

### Kierunek światła

[440px|Oświetlenie na wprost, nie widać faktury skóry.](/Grafika:Skinfoto-03-front-light.jpg "wikilink")

Oświetlenie na wprost, nie widać faktury skóry. Należy obrócić się tak, aby światło padało z boku (wzdłuż) skóry.

[440px](/Grafika:Skinfoto-04-side-light.jpg "wikilink")

Oświetlenie z boku, widać fakturę skóry.

### Flash

[440px|Flash: skóra oświetlona na wprost, nie widać faktury, zdjęcie miejscami przepalone.](/Grafika:Skinfoto-05-flash.jpg "wikilink")

Flash: skóra oświetlona na wprost, nie widać faktury, zdjęcie miejscami przepalone. Należy wyłączyć flash.

### Czas naświetlania

[440px|Za długi czas naświetlania, zdjęcie jest rozmazane (pomimo ostrości ustawionej na skórę).](/Grafika:Skinfoto-06-blur.jpg "wikilink")

Za długi czas naświetlania, zdjęcie jest rozmazane (pomimo ostrości ustawionej na skórę). Należy znaleźć miejsce, gdzie jest więcej światła.

**Zobacz też**

-   [Zdjęcia](/atopedia/Zdjęcia "wikilink")

[kategoria:pomoc](/atopedia/kategoria:pomoc "wikilink")