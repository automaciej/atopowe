+++
date = "2015-01-01T00:00:00+01:00"
permalink = "/Nanobase/"
title = "Nanobase"
kategorie = [ "emolienty", "ulotki leków",]

+++

Odżywka do pielęgnacji skóry suchej i odwodnionej

Wskazania
---------

-   Skóra odwodniona, spierzchnięta, łuszcząca się i popękana
-   Skóra przesuszona po kąpielach słonecznych i w solarium
-   Sucha i wrażliwa skóra niemowląt i małych dzieci
-   Suchość skóry związana ze starszym wiekiem
-   Skóra narażona na długotrwałą ekspozycję wody, detergentów, rozpuszczalników, olejów, smarów oraz na działanie ekstremalnych warunków klimatycznych.

Działanie
---------

Odżywka zawiera nanocząsteczki parafiny 125 razy mniejsze od tych, które występują w tradycyjnych kremach. Dzięki mikroskopijnym rozmiarom wnikają głębiej uszczelniając barierę ochronną skóry, zabezpieczając ją przed wysuszaniem. Kompozycja wzbogacona także o ceramidy i niezbędne lipidy o właściwościach odżywczych i regenerujących silnie nawilża i wygładza. Poprawia sprężystość skóry, zmiękcza ją, spłycając powierzchowne zmarszczki i opóźniając proces starzenia.

Dawkowanie
----------

Ze względu na głębokie wnikanie, nie ma ryzyka zmycia odżywki z powierzchni skóry, wystarczy zastosować raz dziennie, najlepiej wieczorem po kąpieli.

Skład
-----

Wazelina biała, woda oczyszczona, parafina stała, parafina płynna, gliceryna, oleśnian sorbitanu, wosk karnauba, cholesterol, ceramid-3, kwas oleinowy, kwas palmitynowy, trometamol karbomer.

Ulotka
======

**Nanobase™**

Odżywka przeznaczona do pielęgnacji suchej skóry zawiera ceramidy i niezbędne lipidy
------------------------------------------------------------------------------------

Nanobase to pierwszy preparat pielęgnacyjny, który wywiera zarówno krótko-, jak i długotrwały efekt przeciwdziałający wysuszeniu skóry. Dzięki specjalnej formule (nanocząsteczki) Nanobase dostarcza skórze naturalne lipidy. Wytworzenie tych lipidów przez skórę zajmuje szereg dni.

Kiedy i jak stosować Nanobase.
------------------------------

Nanobase wywiera swój wpływ także wówczas, gdy stosowanie zwykłych kremów nie wystarcza do właściwego nawilżenia skóry. Zwykle Nanobase stosuje się raz dziennie (wieczorem), nie ma jednak żadnych przeciwwskazań, żeby stosować ją częściej. Dla osiągnięcia właściwego efektu wystarczy nałożenie bardzo niewielkiej ilości odżywki. Aby spotęgować ochronne działanie, Nanobase można stosować dodatkowo kilkakrotnie w ciągu dnia.

Dlaczego skóra staje się sucha?
-------------------------------

W prawidłowych warunkach skóra jest nawilżana od wewnątrz. Przyczyną wysychania skóry nie jest niewłaściwe nawilżenie, ale zbyt szybkie wyparowanie wilgoci z powierzchni skóry. W taki sam sposób wilgotna tkanina szybko wysycha na słońcu i wietrze, ponieważ wyparowuje z niej woda.

Funkcja skóry
-------------

Nasze ciało w 70% składa się z wody. Jedną z najważniejszych funkcji skóry jest zapobieganie utracie wody i ochrona przed działaniem szkodliwych substancji. Jest one możliwe przy pomocy cieniutkiej warstwy komórek otoczonych specjalnymi lipidami. To ona powoduje, ze jesteśmy chronieni przed szkodliwym działaniem czynników zewnętrznych. Dzięki tym lipidom nie dochodzi do nadmiernej utraty wilgoci przez powierzchnię skóry, a skóra pozostaje miękka i delikatna.

Codziennie zmywamy i uszkadzamy skórę
-------------------------------------

Codziennie tracimy warstewkę naszej bariery ochronnej - ścieramy naskórek, zmywamy substancje z powierzchni skóry. Ochronne lipidy są rozpuszczalne w wodzie, łatwo więc je usunąć samą tylko wodą; jeszcze łatwiej, jeżeli stosujemy szampony, mydła i detergenty. Usuwając brud, usuwamy także substancje lipidowe skóry - część naszej bariery ochronnej.

Jeżeli skórze brakuje lipidów, dochodzi do parowania i nadmiernej utraty wilgoci przez skórę. Skóra broni się, wytwarzając nowe lipidy w celu uszczelnienia bariery ochronnej. Utrzymanie bariery ochronnej skóry jest ciągłym procesem nieustającej odnowy i naprawy.

Dlaczego niektórzy ludzie mają częściej suchą skórę?
----------------------------------------------------

1.  Czasami jest to cecha wrodzona. Skóra niektórych ludzi nie potrafi wyprodukować wystarczającej ilości specjalnych lipidów, które wchodzą w skład bariery ochronnej. W innych wypadkach przyczyną może być zaburzenie wchłaniania lipidów pochodzących z pożywienia i związany z tym niedostatek lipidów ochronnych skóry.
2.  Sucha skóra może być skutkiem szkodliwego działania niskiej temperatury. Zwłaszcza zimą wytwarzanie lipidów skóry może być zmniejszone.
3.  Najczęściej przyczyną jest uszkodzenie bariery ochronnej. Jeżeli skóra jest często narażona na działanie wody i detergentów, po prostu nie nadąża z produkcją odpowiedniej ilości lipidów i naprawą uszkodzonej bariery ochronnej. Niezależnie od przyczyny, objawem będzie stale wysuszona skóra, ponieważ przez uszkodzoną barierę ze skóry wyparowuje za dużo wilgoci.

Naprawa uszkodzonej bariery skórnej zajmuje 5 dni
-------------------------------------------------

W ciągu pierwszych kilku godzin od uszkodzenia bariery, skóra uwalnia wszystkie dotychczas zgromadzone zapasy lipidów i do pewnego stopnia ogranicza nadmierną utratę wilgoci. Jednak, aby całkowicie naprawić uszkodzoną barierę, musi wyprodukować więcej lipidów; zajmuje to zwykle około 5 dni. W międzyczasie woda wyparowuje nadal, skóra staje się sucha. Jeżeli często dochodzi do uszkodzenia bariery ochronnej, skóra nie nadąża z jej odbudową - jest stale sucha.

Zwykłe produkty pielęgnacyjne w najlepszym wypadku przenikają do najbardziej zewnętrznej warstwy skóry, gdzie tworzą cienką warstwę zdolną zahamować proces parowania przez kilka godzin. Jednak po upływie kilku godzin ta warstewka ulega zużyciu, dlatego zwykłe preparaty ochronne trzeba stosować co 4-6 godzin, aby uzyskać maksymalny efekt ich działania. Także wówczas skóra musi wyprodukować wystarczającą ilość lipidów.

Nanobase
--------

Nanobase zawiera i dostarcza skórze ceramidy i niezbędne lipidy. Przenikają one głęboko do warstw skóry, gdzie mogą stanowić dodatkowe zapasy użyte w razie potrzeby. Dzięki temu Nanobase można stosować tylko raz dziennie, uzyskując skuteczną naprawę bariery ochronnej skóry.

Ponadto, Nanobase zawiera także inne lipidy, które powodują lepszą ochronę przed nadmierną utratą wilgoci niż zwykłe kremy, nawet podczas pierwszych 4-6 godzin po ich zastosowaniu.

Nanobase nie zawiera substancji zapachowych, koloryzujących ani środków konserwujących.

Astellas Pharma Sp.z 0.0.
ul. Poleczki 21
02-822 Warszawa, Polska
Nr. telefonu: 22 5451111

Astellas Pharma S.pA
Via delle Industrie 1
Carugate 20061 MI, Włochy
