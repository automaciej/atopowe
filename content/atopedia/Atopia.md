+++
date = "2015-01-01T00:00:00+01:00"
permalink = "/Atopia/"
title = "Atopia"
kategorie = [ "przyczyny atopowego zapalenia skóry",]

+++

**Atopia** (gr. *atopos* = dziwny, odmienny) oznacza skłonność [układu immunologicznego](/atopedia/Układ_immunologiczny "wikilink") do reakcji obronnych na pospolicie występujące w środowisku substancje ([alergeny](/atopedia/Alergen "wikilink")). Jest zbiorczym określeniem reakcji atopowych ([alergicznych](/atopedia/Reakcja_alergiczna "wikilink")), które najczęściej dotyczą jednego układu, narządu (np. [skóra](/atopedia/Skóra "wikilink"), nos), ale mogą również doprowadzić do zaburzenia czynności całego organizmu – groźnego dla życia [wstrząsu anafilaktycznego](/atopedia/Wstrząs_anafilaktyczny "wikilink"). Atopia jest predyspozycją [dziedziczną](/atopedia/Obciążenie_genetyczne "wikilink").

Atopia obejmuje następujące choroby alergiczne:

-   nosa – alergiczny sezonowy i całoroczny [nieżyt nosa](/atopedia/Alergiczny_nieżyt_nosa "wikilink")
-   oskrzeli – [astma oskrzelowa](/atopedia/Astma_oskrzelowa "wikilink")
-   [skóry](/atopedia/Skóra "wikilink") – [atopowe zapalenie skóry](/atopedia/Atopowe_zapalenie_skóry "wikilink")
-   oczu – [alergiczne zapalenie spojówek](/atopedia/Alergiczne_zapalenie_spojówek "wikilink")

[Genetyczne obciążenie](/atopedia/Obciążenie_genetyczne "wikilink") atopią nie musi powodować wystąpienia objawów ([alergii](/atopedia/Alergia "wikilink")), z drugiej strony objawy te zawsze mogą wystąpić - nagle, w dowolnym okresie życia.

**Zobacz też**

-   [Alergia](/atopedia/Alergia "wikilink")

**Linki zewnętrzne**

-   [Alergia atopowa - epidemia XX wieku?](http://www.sluzbazdrowia.com.pl/html/more2958d.php) - Profesor dr hab. med. Marek L. Kowalski, Kierownik Katedry i Zakładu Immunologii Klinicznej Akademii Medycznej w Łodzi
-   [Atopia i alergie, Medycyna Praktyczna: Lekarze pacjentom](http://alergie.mp.pl/chorobyalergiczne/wartowiedziec/show.html?id=60213)
