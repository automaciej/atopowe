+++
date = "2005-01-01T00:00:00+01:00"
permalink = "/Podstawowe_wiadomości/"
aliases = [ "/atopedia/Podstawowe_wiadomości/",]
title = "Podstawowe wiadomości o AZS"
kategorie = [ "podstawowe wiadomości",]
description = "Informacje o przyczynach AZS oraz leczeniu, informacje od podstaw."
lastmod = "2016-11-20T19:36:58+00:00"
[image]
path = "/images/Atopowe-diagram.png"
alt = "Diagram pokazujący zależności pomiędzy objawami AZS"
+++

## Co to jest atopowe zapalenie skóry?

Atopowe zapalenie skóry jest jednym z najczęściej rozpoznawanych schorzeń
alergicznych skóry rozpoznawanych głównie we wczesnym dzieciństwie. Jest to
choroba o nawrotowym przebiegu, z powstawaniem wykwitów o ściśle
określonej lokalizacji. Charakterystyczny jest intensywny [świąd]({{< relref
"Świąd.md" >}}) i lichenizacja zmian na skórze.

*Zobacz osobny artykuł: [Atopowe zapalenie skóry]({{< relref "Atopowe_zapalenie_skóry.md" >}})*

### Przyczyny AZS

Atopowe zapalenie skóry nie jest wywoływane jednym prostym czynnikiem.
Skłonność do AZS jest dziedziczna, ale dużą rolę odgrywa środowisko: to gdzie
mieszkamy, co jemy, w co się ubieramy, gdzie pracujemy.

Dawniej uważano, że pierwotną przyczynę tej choroby odgrywa defekt układu
odpornościowego, związanego z przewlekłym stanem zapalnym i wtórnym uszkodzeniem
bariery naskórka. Obecnie główną rolę przypisuje się zaburzeniom bariery
naskórkowej, która powoduje zwiększone wnikanie alergenów oraz związków
drażniącym w głąb skóry doprowadzając następnie do rozwoju stanu zapalnego
skóry.

*Zobacz osobny artykuł: [Przyczyny atopowego zapalenia skóry]({{< relref
"Przyczyny_atopowego_zapalenia_skóry.md" >}})*

## Leczenie

### Sterydy

Sterydy, a konkretnie [kortykosterydy]({{< relref "Kortykosterydy.md" >}}), to substancje
działające silnie przeciwzapalnie i są stosowane przez lekarzy zdecydowanie
najczęściej. Niestety mają silne, nieprzyjemne, a nawet groźne skutki uboczne.
Nie wolno stosować ich na twarz. Stosowanie ich przez długi okres czasu grozi
[posterydowym zapaleniem skóry]({{< relref "Posterydowe_zapalenie_skóry.md" >}}). Z
drugiej strony, w przypadku poważniejszych zmian skórnych są jedynym sposobem na
szybkie ugaszenie zapalenia skóry.

### Protopic i Elidel

[Protopic]({{< relref "Protopic.md" >}}) i [Elidel]({{< relref "Elidel.md" >}})
są [lekami immunosupresyjnymi]({{< relref "Leki_immunosupresyjne.md" >}}) i
działają na zupełnie innej zasadzie niż sterydy. Są znane mniej więcej od
początku lat 90-tych. Można stosować je przez długi okres czasu. Są niestety
[bardzo drogie]({{< relref "Refundacja_maści_Protopic.md" >}}).  Istnieje też
kontrowersja dotycząca [rakotwórczości leków
immunosupresyjnych]({{< relref "atopedia/Takrolimus.md" >}}#Obawy_co_do_rakotw.C3.B3rczo.C5.9Bci), ale można
przypuszczać, że jest nakręcana przez producentów leków sterydowych.

*Zobacz osobny artykuł: [Leczenie atopowego zapalenia skóry]({{< relref "Leczenie_atopowego_zapalenia_skóry.md" >}})*

## Jeżeli masz łagodne, miejscowe objawy

Łagodne objawy to [zaczerwienione]({{< relref "Zaczerwienienie_skóry.md" >}}),
łuszczące się i swędzące miejsca gdzieś na ciele. Są trochę irytujące, ale to
wszystko. Pielęgnuj swoją skórę. Miejsce
objęte zmianami smaruj lekiem przepisanym przez lekarza.

## Jeżeli masz poważne, rozległe objawy

Poważne objawy to intensywny świąd dużych obszarów skóry, [infekcje]({{< relref
"Infekcja_skóry.md" >}}), [wysięk]({{< relref "Wysięk.md" >}}), [puchnięcie]({{<
relref "Puchnięcie.md" >}}), [bezsenność]({{< relref "Bezsenność.md" >}}).
Jeżeli jesteś w takim stanie, najprawdopodobniej nie wyjdziesz z niego w domu, o
własnych siłach. Taki stan wymaga intensywnej, dwutygodniowej terapii w
szpitalu. Praktyka pokazuje, że wyjście z ciężkiego stanu nie jest możliwe w
łagodny sposób. W pierwszej kolejności, stan zapalny, który objął duże obszary
skóry, musi zostać ugaszony. Po dojściu do lepszego stanu, kiedy możesz już
normalnie spać, staraj się poprzez pielęgnację i leki utrzymać poprawiony stan.
W ciężkich przypadkach podaje się doustne leki immunosupresyjne, które
zapobiegają nawrotowi choroby.

## Różnice pomiędzy AZS u dzieci i u dorosłych

U [dzieci]({{< relref "Dziecko.md" >}}) zmiany skórne często związane są z
[alergią pokarmową]({{< relref "Alergia_pokarmowa.md" >}}). Regulowanie
[diety](/kategorie/diety/) dziecka i uważne [wprowadzanie
nowych pokarmów]({{< relref "Wprowadzanie_nowych_pokarmów.md" >}}) może
zdziałać cuda. W przypadku dorosłych związek ten jest coraz luźniejszy i dieta
nie skutkuje. O ile to jest możliwe, można zalecić [zmianę
otoczenia]({{< relref "Środowisko.md" >}}), na przykład wyjazd z miasta na wieś
na dłuższy czas.

## Czym jest atopia?

Atopia jest skłonnością do zapadania na choroby o podłożu alergicznym.
Uczulenie dotyczy najczęściej substancji wziewnych tj np. kurzu domowego,
pleśni, a także na spożywanych pokarmów.

Do kręgu chorób o podłożu atopowym zalicza się alergiczny nieżyt nosa,
[alergiczne zapalenie spojówek]({{< relref "Alergiczne_zapalenie_spojówek.md"
>}}), [astmę oskrzelową]({{< relref "Astma_oskrzelowa.md" >}}), a także atopowe
zapalenie skóry.

Atopię stwierdza się u 10-15% dzieci i 1-3% dorosłych. U ok 30% chorych
występuje rodzinnie.

Jeśli oboje rodzice mają objawy atopii to ryzyko wystąpienia objawów u dziecka
jest znacznie większe – ok 60% niż gdy choruje tylko jedno z nich wtedy wynosi
ok 10-15%[^1].

*Zobacz osobny artykuł: [Atopia]({{< relref "Atopia.md" >}})*

**Zobacz też**

-   [Kategoria: Podstawowe wiadomości o AZS](/kategorie/podstawowe-wiadomości/)
-   [Często zadawane pytania]({{< relref "Często_zadawane_pytania.md" >}})
-   [Poprawa samopoczucia]({{< relref "Poprawa_samopoczucia.md" >}})

[^1]: *Choroby skóry i choroby przenoszone drogą płciową* prof. Dr hab. Stefania Jabłońska, prof. dr hab. Sławomir Majewski
