---
title: Mechanizm powstawania zmian
permalink: /Mechanizm_powstawania_zmian/
---

AZS jest chorobą, której geneza jest bardzo skomplikowana, a przyczyny nie są do końca poznane. Wiadomo, że w przebiegu choroby znaczenie mają:

-   [czynniki genetyczne](/Obciążenie_genetyczne "wikilink")
-   wpływ środowiska zewnętrznego
-   [alergeny](/alergen "wikilink") pokarmowe
-   alergeny wziewne (powietrznopochodne)
-   substancje drażniące (np.: wełna)
-   [stres](/stres "wikilink") i emocje (jest to pogląd dyskusyjny)
-   [hormony](/hormony "wikilink")
-   mikroorganizmy, roztocza
-   czynniki klimatyczne

Główna hipoteza zakłada, że przewlekły [stan zapalny skóry](/stan_zapalny_skóry "wikilink") jest spowodowany zaburzeniami immunologicznymi, spowodowanymi przez cechy genetyczne; te zaburzenia to przede wszystkim:

-   nadmierne wytwarzanie swoistych [IgE](/IgE "wikilink") przeciwko [alergenom](/Alergen "wikilink") pokarmowym i wziewnym (co określane jest mianem „astmy skórnej”); ta reakcja alergiczna prowadzi do nadmiernej produkcji różnych białek odpowiedzialnych za powstanie stanu zapalnego
-   uwalniania z [komórek tucznych](/Komórki_tuczne "wikilink") [histaminy](/Histamina "wikilink"), oraz uwalnianie leukotrienów, prostaglandyn, proteaz (co daje objawy zapalne różnych narządów np.: [skóra](/Skóra "wikilink"), oczy i układów np.: oddechowym, pokarmowym)
-   nadmiernej produkcji i upośledzenia działania [limfocytów T](/Limfocyty_T "wikilink") (upośledzenie mechanizmów komórkowych związanych z [reakcją immunologiczną](/Reakcja_alergiczna "wikilink")) biorących udział w przebiegu procesu zapalnego

Duże znaczenie w powstawaniu i utrzymywaniu się zmian skórnych w AZS ma tzw.: [defekt ektodermalny](/defekt_ektodermalny "wikilink"); spowodowany jest prawdopodobnie zaburzeniami produkcji ceramidów i lipidów w skórze, co objawia się nadmierną suchością i łatwemu powstawaniu podrażnień skóry.

[kategoria:Objawy atopowego zapalenia skóry](/kategoria:Objawy_atopowego_zapalenia_skóry "wikilink")