---
title: PUVA
permalink: /PUVA/
---

Terapia polegająca na jednoczesnym naświetlaniu promieniowaniem ultrafioletowym UVA oraz przyjmowaniu leków z grupy psolarenów (np. [oxsolaren](/atopedia/oxsolaren "wikilink"), [geralen](/atopedia/geralen "wikilink")), zwiększających wytwarzanie pigmentu (melaniny) w skórze po wystawieniu jej na działanie promieni ultrafioletowych. Terapia PUVA powoduje blokowanie receptorów [komórek Langerhansa](/atopedia/komórki_Langerhansa "wikilink") oraz eliminuje bakterie i niektóre wirusy obecne na skórze, co zmniejsza ryzyko [infekcji](/atopedia/infekcja_skóry "wikilink").

### Badania przed leczeniem PUVA

Lekarz przed skierowaniem na PUVA powinien zażądać od nas przedstawienia testów krwi (próby wątrobowe) oraz testów przezierności źrenicy.

### Przygotowanie

Na godzinę do dwóch przed naświetlaniem, podczas jedzenia, należy przyjąć zalecaną dawkę leku. Czasami występują objawy nietolerancji tabletek (nudności, wymioty). Od chwili przyjęcia leku należy założyć okulary przeciwsłoneczne (chronić oczy przez 10-12 godzin). Jednocześnie obowiązuje zakaz eksponowania skóry na promieniowanie słoneczne. Naświetlania prowadzi się maksymalnie co drugi dzień. Zaczyna się od dawki 0.5J/cm<sup>2</sup> promieniowania, później dawka ta jest systematycznie zwiększana.

### Czy lampy PUVA mogą zastąpić solarium?

**Nie mogą.**

Leczenie opalaniem [PUVA](/atopedia/PUVA "wikilink") polega na stosowaniu ściśle określonych przez lekarza dawek wyselekcjonowanego promieniowania UVA i UVB, tak by nie doszło do nadmiernego podrażnienia skóry; w przypadku [solarium](/atopedia/solarium "wikilink") nie ma możliwości regulacji tych dawek, co więcej działanie w dużej mierze jest uzależnione od „wypalenia” tj. starości lamp w gabinetach kosmetycznych.

Obecnie stosowane są także lampy zastępujące PUVA. Mowa tu o lampie UVB 311. Ma ona takie samo zastosowanie jak lampa PUVA jednak nie przyjmuje się żadnych leków fotouczulających.

Obie lampy stosuje się w leczeniu łuszczycy oraz bielactwa.

### Gdzie są lampy

Dla dorosłych:

-   Poradnia dermatologiczna ul. Koszykowa 82a (tel. 022-502-13-00) stan na dzień 15.11.2006

Dla dzieci i dorosłych:

-   Poradnia dermatologiczna przy szpitalu na ul. Leszno w Warszawie (tel. 022-632-88-39) stan na dzień 15.11.2006

**Zobacz też**

-   [Światłoterapia](/atopedia/Światłoterapia "wikilink")
-   [Gronkowiec złocisty](/atopedia/Gronkowiec_złocisty "wikilink")

[kategoria:terapia](/atopedia/kategoria:terapia "wikilink")