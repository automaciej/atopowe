---
title: Atopowe zapalenie skóry
permalink: /Atopowe_zapalenie_skóry/
---

**Atopowe zapalenie skóry** (ang. *atopic dermatitis*, wyprysk atopowy, kiedyś – [egzema](/Egzema "wikilink"), [pokrzywka](/pokrzywka "wikilink"), świerzbiączka) jest chorobą skóry, zaliczaną do chorób [atopowych](/atopia "wikilink").

Przyczyny
---------

Przyczynami atopowego zapalenia skóry są [reakcje alergiczne](/reakcja_alergiczna "wikilink"). Jednak, kiedy choroba się rozwinie, zniknięcie pierwotnej przyczyny może nie wystarczyć do wyzdrowienia.

*Przeczytaj osobny artykuł: [przyczyny atopowego zapalenia skóry](/przyczyny_atopowego_zapalenia_skóry "wikilink").*

[right|500px|Atopowe zapalenie skóry, zależności|link=](/Grafika:Atopowe-diagram.png "wikilink")

Przebieg choroby
----------------

Choroba może wystąpić już w pierwszych tygodniach życia, albo w wieku późniejszym. Przebieg choroby i występowanie zmian na skórze mają różne nasilenie; najczęściej zmiany chorobowe występują na twarzy, szyi, w zgięciach kończyn, ale mogą obejmować całe ciało ([erytrodermia](/erytrodermia "wikilink")). AZS mogą towarzyszyć inne choroby atopowe, najczęściej [astma oskrzelowa](/astma_oskrzelowa "wikilink"). Im wcześniejsze pojawienie się zmian chorobowych tym gorsze rokowania co do przebiegu choroby wieku późniejszym.

[Atopowe zapalenie skóry](/Atopowe_zapalenie_skóry "wikilink") występuje na całym świecie, nie tylko w krajach wysoko rozwiniętych.

[Atopowe zapalenie skóry](/Atopowe_zapalenie_skóry "wikilink") trudno jest zdefiniować jako chorobę jednorodną. W początkowej fazie jest to po prostu [wyprysk](/wyprysk "wikilink") atopowy, objawiający się różnego rodzaju zmianami skórnymi, występującymi głównie w zgięciach (np. kolana i łokcie). Takie nasilenie choroby może utrzymywać się przez dowolny czas, może się też cofnąć lub zacząć posuwać naprzód.

W przebiegu choroby znaczenie mają:

-   [czynniki genetyczne](/obciążenie_genetyczne "wikilink")
-   wpływ środowiska zewnętrznego
-   [alergeny](/alergen "wikilink")
    -   pokarmowe
    -   wziewne (powietrznopochodne)
-   substancje drażniące (np.: wełna)
-   hormony
-   mikroorganizmy, [roztocza](/roztocze_kurzu_domowego "wikilink")
-   czynniki klimatyczne

Charakterystyczne objawy
------------------------

Atopowe zapalenie skóry charakteryzuje się intensywnym [świądem](/świąd "wikilink"), [zaczerwienieniem](/zaczerwienienie "wikilink") i [łuszczeniem](/łuszczenie "wikilink") się skóry.

*Przeczytaj osobny artykuł: [objawy atopowego zapalenia skóry](/objawy_atopowego_zapalenia_skóry "wikilink").*

Mechanizm powstawania zmian
---------------------------

Główna hipoteza zakłada, że przewlekły stan zapalny skóry jest spowodowany zaburzeniami immunologicznymi, spowodowanymi przez cechy genetyczne; te zaburzenia to przede wszystkim:

-   nadmierne wytwarzanie swoistych [IgE](/IgE "wikilink") przeciwko alergenom pokarmowym i wziewnym (co określane jest mianem „astmy skórnej”); ta [reakcja alergiczna](/Reakcja_alergiczna "wikilink") prowadzi do nadmiernej produkcji różnych białek odpowiedzialnych za powstanie stanu zapalnego
-   uwalniania z [komórek tucznych](/komórki_tuczne "wikilink") [histaminy](/histamina "wikilink"), oraz uwalnianie leukotrienów, prostaglandyn, proteaz (co daje objawy zapalne różnych narządów np.: skóra, oczy i układów np.: oddechowym, pokarmowym)
-   nadmiernej produkcji i upośledzenia działania limfocytów T (upośledzenie mechanizmów komórkowych związanych z reakcją immunologiczną) biorących udział w przebiegu procesu zapalnego

Duże znaczenie w powstawaniu i utrzymywaniu się zmian skórnych w AZS ma tzw.: [defekt ektodermalny](/defekt_ektodermalny "wikilink"); spowodowany jest prawdopodobnie zaburzeniami produkcji ceramidów i [lipidów](/płaszcz_lipidowy "wikilink") w skórze, co objawia się nadmierną suchością i łatwemu powstawaniu podrażnień skóry.

Istnieje również pogląd, że w patogenezie AZS rola atopii jest znikoma, a w niektórych przypadkach wręcz żadna i, że AZS nie jest objawem atopii jako takiej (w niektórych przypadkach). Wedle tej opinii zmiany skórne w AZS są wyłącznie wynikiem drapania i pocierania, które same w sobie prowadzą do nasilenia stanu zapalnego – głównym czynnikiem wywołującym AZS jest wówczas nadmierna skłonność skóry do [świądu](/świąd "wikilink") (jako defekt genetyczny).

------------------------------------------------------------------------

**Zobacz też**

-   [Profilaktyka](/Profilaktyka "wikilink"), [Terapia](/Terapia "wikilink"), [Pielęgnacja](/Pielęgnacja "wikilink"), [Higiena](/Higiena "wikilink")
-   [Efekt błędnego koła](/Efekt_błędnego_koła "wikilink")
-   [Świąd](/Świąd "wikilink"), [Podrażnienie](/Podrażnienie "wikilink"), [Gojenie](/Gojenie "wikilink")
-   [Mechanizm powstawania zmian](/Mechanizm_powstawania_zmian "wikilink")
-   [Obciążenie genetyczne](/Obciążenie_genetyczne "wikilink"), [Wyrastanie z AZS](/Wyrastanie_z_AZS "wikilink")
-   [Papierosy](/Papierosy "wikilink"), [Wpadki](/:Kategoria:Wpadki "wikilink")
-   [Wykład dr Ireny Grzesiak](/Wykład_dr_Ireny_Grzesiak "wikilink")

**Linki zewnętrzne**

-   [Atopowe zapalenie skóry: "astma skórna" czy tylko świąd?](http://www.alergia.org.pl/lek.arch1/archiwum/00_03/atopowe.html) - Prof. dr hab. n. med. Sławomir Majewski
-   [Atopowe zapalenie skóry u dzieci-etiopatogenetyczna rola nadwrażliwości pokarmowej](http://www.alergia.org.pl/lek.arch1/archiwum/01_01/atopowe.html) - III Klinika Chorób Dziecięcych AM w Białymstoku

[kategoria:strona główna](/kategoria:strona_główna "wikilink") [kategoria: podstawowe wiadomości](/kategoria:_podstawowe_wiadomości "wikilink")