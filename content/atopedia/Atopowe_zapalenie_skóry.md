+++
aliases = [ "/atopedia/AZS", "/atopedia/Azs/",]
date = "2005-01-01T00:00:00+01:00"
permalink = "/Atopowe_zapalenie_skóry/"
title = "Atopowe zapalenie skóry"
kategorie = [ "podstawowe wiadomości",]

+++

**Atopowe zapalenie skóry** (ang. *atopic dermatitis*, wyprysk atopowy, kiedyś – [egzema](/atopedia/Egzema "wikilink"), [pokrzywka](/atopedia/pokrzywka "wikilink"), świerzbiączka) jest chorobą skóry, zaliczaną do chorób [atopowych](/atopedia/atopia "wikilink").

Przyczyny
---------

Przyczynami atopowego zapalenia skóry są [reakcje alergiczne](/atopedia/reakcja_alergiczna "wikilink"). Jednak, kiedy choroba się rozwinie, zniknięcie pierwotnej przyczyny może nie wystarczyć do wyzdrowienia.

*Przeczytaj osobny artykuł: [przyczyny atopowego zapalenia skóry](/atopedia/Przyczyny_atopowego_zapalenia_skóry "wikilink").*

![](/images/Atopowe-diagram.png "right|500px|Atopowe zapalenie skóry, zależności|link=")

Przebieg choroby
----------------

Choroba może wystąpić już w pierwszych tygodniach życia, albo w wieku późniejszym. Przebieg choroby i występowanie zmian na skórze mają różne nasilenie; najczęściej zmiany chorobowe występują na twarzy, szyi, w zgięciach kończyn, ale mogą obejmować całe ciało ([erytrodermia](/atopedia/erytrodermia "wikilink")). AZS mogą towarzyszyć inne choroby atopowe, najczęściej [astma oskrzelowa](/atopedia/astma_oskrzelowa "wikilink"). Im wcześniejsze pojawienie się zmian chorobowych tym gorsze rokowania co do przebiegu choroby wieku późniejszym.

[Atopowe zapalenie skóry](/atopedia/Atopowe_zapalenie_skóry "wikilink") występuje na całym świecie, nie tylko w krajach wysoko rozwiniętych.

[Atopowe zapalenie skóry](/atopedia/Atopowe_zapalenie_skóry "wikilink") trudno jest zdefiniować jako chorobę jednorodną. W początkowej fazie jest to po prostu [wyprysk](/atopedia/wyprysk "wikilink") atopowy, objawiający się różnego rodzaju zmianami skórnymi, występującymi głównie w zgięciach (np. kolana i łokcie). Takie nasilenie choroby może utrzymywać się przez dowolny czas, może się też cofnąć lub zacząć posuwać naprzód.

W przebiegu choroby znaczenie mają:

-   [czynniki genetyczne](/atopedia/obciążenie_genetyczne "wikilink")
-   wpływ środowiska zewnętrznego
-   [alergeny](/atopedia/alergen "wikilink")
    -   pokarmowe
    -   wziewne (powietrznopochodne)
-   substancje drażniące (np.: wełna)
-   hormony
-   mikroorganizmy, [roztocza](/atopedia/roztocze_kurzu_domowego "wikilink")
-   czynniki klimatyczne

Charakterystyczne objawy
------------------------

Atopowe zapalenie skóry charakteryzuje się intensywnym [świądem](/atopedia/świąd "wikilink"), [zaczerwienieniem](/atopedia/zaczerwienienie "wikilink") i [łuszczeniem](/atopedia/łuszczenie "wikilink") się skóry.

*Przeczytaj osobny artykuł: [objawy atopowego zapalenia skóry](/atopedia/objawy_atopowego_zapalenia_skóry "wikilink").*

Mechanizm powstawania zmian
---------------------------

Główna hipoteza zakłada, że przewlekły stan zapalny skóry jest spowodowany zaburzeniami immunologicznymi, spowodowanymi przez cechy genetyczne; te zaburzenia to przede wszystkim:

-   nadmierne wytwarzanie swoistych [IgE](/atopedia/IgE "wikilink") przeciwko alergenom pokarmowym i wziewnym (co określane jest mianem „astmy skórnej”); ta [reakcja alergiczna](/atopedia/Reakcja_alergiczna "wikilink") prowadzi do nadmiernej produkcji różnych białek odpowiedzialnych za powstanie stanu zapalnego
-   uwalniania z [komórek tucznych](/atopedia/komórki_tuczne "wikilink") [histaminy](/atopedia/histamina "wikilink"), oraz uwalnianie leukotrienów, prostaglandyn, proteaz (co daje objawy zapalne różnych narządów np.: skóra, oczy i układów np.: oddechowym, pokarmowym)
-   nadmiernej produkcji i upośledzenia działania limfocytów T (upośledzenie mechanizmów komórkowych związanych z reakcją immunologiczną) biorących udział w przebiegu procesu zapalnego

Duże znaczenie w powstawaniu i utrzymywaniu się zmian skórnych w AZS ma tzw.: [defekt ektodermalny](/atopedia/defekt_ektodermalny "wikilink"); spowodowany jest prawdopodobnie zaburzeniami produkcji ceramidów i [lipidów](/atopedia/płaszcz_lipidowy "wikilink") w skórze, co objawia się nadmierną suchością i łatwemu powstawaniu podrażnień skóry.

Istnieje również pogląd, że w patogenezie AZS rola atopii jest znikoma, a w niektórych przypadkach wręcz żadna i, że AZS nie jest objawem atopii jako takiej (w niektórych przypadkach). Wedle tej opinii zmiany skórne w AZS są wyłącznie wynikiem drapania i pocierania, które same w sobie prowadzą do nasilenia stanu zapalnego – głównym czynnikiem wywołującym AZS jest wówczas nadmierna skłonność skóry do [świądu](/atopedia/świąd "wikilink") (jako defekt genetyczny).

------------------------------------------------------------------------

**Zobacz też**

-   [Profilaktyka](/atopedia/Profilaktyka "wikilink"), [Terapia](/atopedia/Terapia "wikilink"), [Pielęgnacja](/atopedia/Pielęgnacja "wikilink"), [Higiena](/atopedia/Higiena "wikilink")
-   [Efekt błędnego koła](/atopedia/Efekt_błędnego_koła "wikilink")
-   [Świąd](/atopedia/Świąd "wikilink"), [Podrażnienie](/atopedia/Podrażnienie "wikilink"), [Gojenie](/atopedia/Gojenie "wikilink")
-   [Mechanizm powstawania zmian](/atopedia/Mechanizm_powstawania_zmian "wikilink")
-   [Obciążenie genetyczne](/atopedia/Obciążenie_genetyczne "wikilink"), [Wyrastanie z AZS](/atopedia/Wyrastanie_z_AZS "wikilink")
-   [Papierosy](/atopedia/Papierosy "wikilink"), [Wpadki](/atopedia/:Kategoria:Wpadki "wikilink")
-   [Wykład dr Ireny Grzesiak](/atopedia/Wykład_dr_Ireny_Grzesiak "wikilink")

**Linki zewnętrzne**

-   [Atopowe zapalenie skóry: "astma skórna" czy tylko świąd?](http://www.alergia.org.pl/lek.arch1/archiwum/00_03/atopowe.html) - Prof. dr hab. n. med. Sławomir Majewski
-   [Atopowe zapalenie skóry u dzieci-etiopatogenetyczna rola nadwrażliwości pokarmowej](http://www.alergia.org.pl/lek.arch1/archiwum/01_01/atopowe.html) - III Klinika Chorób Dziecięcych AM w Białymstoku
