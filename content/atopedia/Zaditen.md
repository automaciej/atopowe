---
title: Zaditen
permalink: /Zaditen/
---

Nazwa handlowa leku: **Zaditen** Syrop, 100 ml, cena 27 zł. (grudzień 2005) Według opinii lekarzy - Zaditen to oryginalny ketotifen a nie jego polski odpowiednik który jest o wiele gorszej jakości.

Nazwa międzynarodowa: KETOTIFENUM Postacie występowania leku: syrop, tabletki

-   **Jak działa lek?** Nie dopuszcza do pojawienia się reakcji uczuleniowych ze strony oskrzeli i innych narządów. Hamuje uwalnianie histaminy z komórek tucznych.
-   **Kiedy lek ma zastosowanie?** Przy zapobieganiu napadom dychawicy oskrzelowej. W alergicznym nieżycie nosa, alergicznym zapaleniu skóry, uczuleniu wieloukładowym.
-   **Jakie są zasady przyjmowania leku?** Dawkę i częstotliwość przyjmowania leku ustala lekarz prowadzący, najczęściej 2 razy dziennie (rano i wieczorem), podczas spożywania posiłku.
-   **Pamiętaj!** Nigdy nie przyjmuj podwójnej dawki, nawet jeżeli zapomnisz zażyć lek w odpowiednim czasie!
-   **Jakie mogą być niepożądane skutki?** Wzmożony apetyt. Uczucie suchości w jamie ustnej. Senność. Powyższe niepożądane działania mogą występować na początku stosowania leku i powinny ustąpić po kilku dniach. Jeżeli objawy te nie będą ustępowały, lub wręcz nasilają się, skontaktuj się z lekarzem.
-   **O czym należy poinformować lekarza?** Poinformuj lekarza, jeśli jesteś w ciąży lub przypuszczasz, że jesteś w ciąży, a także gdy karmisz piersią. Powiadom lekarza o innych lekach, które aktualnie stosujesz.
-   **W czasie stosowania leku unikaj przyjmowania:** Alkoholu.
-   **Zapytaj lekarza, jak stosować lek, gdy przyjmujesz jednocześnie:**Leki uspokajające i nasenne. Leki stosowane w leczeniu alergii, działające na receptory histaminowe.
-   **Zapamiętaj!** W czasie stosowania leku nie wolno prowadzić samochodu i obsługiwać maszyn wymagających koncentracji uwagi. W początkowym okresie stosowania leku nie można nagle odstawić stosowanych wcześniej innych leków przeciwhistaminowych, takich jak leki sterydowe. Przedstaw lekarzowi wyniki badań laboratoryjnych, których wykonanie zlecił Ci w czasie ostatniej wizyty. Zawsze przechowuj lek w zamkniętym i oryginalnym opakowaniu. Przygotowany syrop przechowuj w ciemnym, suchym miejscu.
-   Postać farmaceutyczna preparatu: Zaditen (Novartis Pharma AG) syrop 1mg/5 ml, 1 fl. 100 ml Zaditen (Novartis Pharma AG) tabletki 1mg, 30 tabl.

[kategoria:leki antyhistaminowe](/atopedia/kategoria:leki_antyhistaminowe "wikilink") [kategoria:leki antyhistaminowe I generacji](/atopedia/kategoria:leki_antyhistaminowe_I_generacji "wikilink") [kategoria:ulotki leków](/atopedia/kategoria:ulotki_leków "wikilink")