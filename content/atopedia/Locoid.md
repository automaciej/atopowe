---
title: Locoid
permalink: /Locoid/
date: "2015-01-01T00:00:00+01:00"
---

[right](/Grafika:Locoid.jpg "wikilink")

Treść na opakowaniu
-------------------

**Locoid Lipocream®**
hydrocortsoni butyras 1 mg/ml (0.1%)
krem 15,0 g

Do użytku zewnętrznego
Wg wskazania lekarza
Przeczytaj ulotkę wewnątrz opakowania
Przechowywać w temperaturze (15-25ºC)
Przechowywać w miejscu niedostępnym dla dzieci
Świadectwo Rejestracji MZ Nr: R/1915

Yamanouchi
Yamanouchi Europe B.V.
Elisabethhof 19
2353 EW Leiderdorp
Holandia

Ulotka
------

**Locoid**

Locoid® - krem / Locoid® - roztwór do stosowania na skórę / Locoid Lipocream® - krem / Locoid Crelo® - emulsja 17-maślan hydrokortyzonu (hydrocortisoni butyras) 1 mg/g (0.1%)

W razie reklamacji prosimy o podanie numeru serii umieszczonego na opakowaniu

### Skład i postać farmaceutyczna:

Substancją czynną wszystkich postaci Locoid jest 0,1% 17-maślan hydrokortyzonu. Ponadto, preparat zawiera następujące substancje pomocnicze:

Locoid®, krem: alkohol cetostearylowy, cetomacrogol 1000. parafina płynna, wazelina biała, parahydroksybenzoesan metylu, kwas cytrynowy, cytrynian sodowy, woda.

Locoid Lipocream®, krem: alkohol cetostearylowy, cetomacrogol 1000, parafina płynna, biała miękka parafina, ester metylowy kwasu parahydroksyben-zoesowego, cytrynian sodu bezwodny, kwas cytrynowy, woda.

Locoid®, roztwór do stosowania na skórę: gliceryna, poliwinylopyrrolidon K 90, kwas cytrynowy bezwodny, cytrynian sodowy, izopropanol, woda.

Locoid Crelo®, emulsja: alkohol cetostearylowy, cetomacrogol 1000, biała miękka parafina, parafina twarda, olej ogórecznikowy, butylohydroksytoluen, propylenoglikol, cytrynian sodu, kwas cytrynowy bezwodny, parahydroksybenzoesan propylu, hydroksybenzoesan butylu, woda.

### Opis działania

Substancją czynną preparatu Locoid jest 17-maślan hydrocortyzonu, syntetyczny kortykosteroid. Cechuje się szybkim działaniem przeciwzapalnym i obkurczającym naczynia krwionośne. Łagodzi objawy zapalenia skóry, łagodzi świąd. Wszystkie preparaty Locoid są zmywalne. Stosuje się już u dzieci od 1 roku życia

### Wskazania

Stany zapalne skóry i błon śluzowych o podłożu alergicznym (atopowe zapalenie skóry), liszaj rumieniowaty, rumień wielopostaciowy, liszaj płaski, łuszczyca owłosionej skóry głowy. Kontynuacja leczenia zapalnych i alergicznych schorzeń skóry, uprzednio leczonych silnie działającymi kortykosteroidami z dobrym efektem leczniczym.

### Przeciwwskazania

Zakażenia skóry:

-   pierwotnie bakteryjne
-   wirusowe
-   grzybicze i spowodowane drożdżakami
-   pierwotniakowe

Owrzodzenia skóry, rany, owrzodzenia podudzi, rany oparzeniowe. [Posterydowe zapalenie skóry](/atopedia/Posterydowe_zapalenie_skóry "wikilink") wokół ust, posterydowe rozstępy skórne. [Rybia łuska](/atopedia/Rybia_łuska "wikilink"), trądzik pospolity, trądzik różowały, łamliwość naczyń krwionośnych, zaniki skórne.

Nadwrażliwość na którykolwiek ze składników podłoża lub substancję czynną.

### Ostrzeżenia i zalecane środki ostrożności

Nie stosować na powieki z uwagi na możliwość dostania się preparatu na spojówki. W przypadku długotrwałego leczenia zaleca się okresową kontrolę lekarską.

**Interakcje:**

Nie obserwowano.

**Ciąża i laktacja:**

Podczas ciąży i karmienia piersią preparat należy stosować wyłącznie pod kontrolą lekarza.

**Wpływ na zdolność prowadzenia pojazdów mechanicznych i obsługiwania urządzeń mechanicznych w ruchu:**

Nie wydaje się aby preparat wywierał jakiekolwiek działanie upośledzające tę zdolność.

### Dawkowanie i sposób podawania

Niewielką ilość preparatu należy nanosić 1-3 razy na dobę na zmienioną chorobowo powierzchnię skóry; preparat można lekko wmasować, aby zwiększyć jego wchłanianie. Po uzyskaniu poprawy zazwyczaj wystarcza smarowanie 1 raz na dobę lub 2-3 razy tygodniowo. Nie należy przekraczać łącznej dawki 30-60 g tygodniowo.

**Przedawkowanie:**
Nie jest znane.

### Działania niepożądane

Miejscowe działania niepożądane:

-   zaniki skórne, przebiegające ze ścienczeniem skóry, teleangiektazjami, plamicą lub rozstępami skórnymi
-   zmiany przypominające trądzik różowaty lub zapalanie skóry wokół ust(dermatitis perioralis), mogące przebiegać z zanikami skórnymi
-   "efekt odbicia", mogący prowadzić do uzależnienia od miejscowego stosowania steroidów
-   opóźnienie procesu gojenia
-   gałki oczne: wzmożenie ciśnienia śródgałkowego, zwiększenie prawdopodobieństwa wystąpienia zaćmy
-   odbarwienia skóry, nadmierne owłosienie
-   sporadycznie uczulenie kontaktowe

Prawdopodobieństwo wystąpienia miejscowych działań niepożądanych zwiększa się wraz z długością leczenia. Ponadto jest ono większe w przypadku stosowania preparatu pod opatrunkiem okluzyjnym lub w fałdach i zgięciach skóry. Szczególnie wrażliwe są: skóra twarzy, skóra owłosiona i okolice narządów płciowych.

Układowe działania niepożądane występują rzadko podczas miejscowego stosowania kortykosteroidów, jednak mogą być poważne, szczególnie podczas długotrwałego leczenia. Prawdopodobieństwo wystąpienia układowych działań niepożądanych zwiększa się podczas:

-   stosowania pod opatrunkiem okluzyjnym (ceratką),
-   stosowania na rozległe powierzchnie skóry,
-   stosowania przez długi czas,
-   stosowania u dzieci,
-   jednoczesnego stosowania lub zawartości w podłożu glikolu propylenowego, który nasila przenikanie steroidu przez warstwę rogową naskórka i/lub jego działanie.

W przypadku wystąpienia działań niepożądanych innych niż wymienione w ulotce, należy zawiadomić lekarza prowadzącego.

### Okres trwałości i przechowywanie

**Okres trwałości:**
Locoid®, krem 4 lata
Locoid Lipocream®, krem 3 lata
Locoid®, roztwór do stosowania na skórę 4 lata
Locoid Crelo®, emulsja 2 lata
Preparatu nie należy stosować po upływie terminu ważności podanego na opakowaniu.

**Przechowywanie:**
Locoid®, krem w temperaturze pokojowej (15-25° C)
Locoid Lipocream®, krem w temperaturze pokojowej (15-25° C)
Locoid®, roztwór do stosowania na skórę w chłodnym miejscu (8-15° C)
Locoid Crelo®, emulsja w temperaturze pokojowej (15-25° C)
Lek należy przechowywać w miejscu niedostępnym dla dzieci.

**Dostępne opakowania**
Locoid®, krem
tuba 15.0 g, tuba 30.0 g
Locoid Lipocream®, krem
tuba 15.0 g, tuba 30.0 g
Locoid®, roztwór do stosowania na skórę
butelka 30.0 ml
Locoid Crelo®, emulsja
butelka 30.0 g

### Wytwórca posiadający świadectwo rejestracji

Yamanouchi Europe B.V. Elisabethhof 19 2353 EW Leiderdorp Holandia

### Numer Świadectwa Rejestracji

Locoid®, krem R/2591 Locoid Lipocream®, krem R/1915 Locoid®, roztwór do stosowania na skórę R/2592 Locoid Crelo®, emulsja R/6919

### Data weryfikacji ulotki

12 . 2000

[kategoria:maści](/atopedia/kategoria:maści "wikilink") [kategoria:leki sterydowe](/atopedia/kategoria:leki_sterydowe "wikilink") [kategoria:kremy](/atopedia/kategoria:kremy "wikilink") [kategoria:ulotki leków](/atopedia/kategoria:ulotki_leków "wikilink")