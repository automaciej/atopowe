---
title: Dziegieć
permalink: /Dziegieć/
---

**Dziegieć** – lepka, ciemnobrązowa ciecz, powstająca w wyniku rozkładowej suchej destylacji kory brzozowej, rzadziej bukowej.

Dziegciem nazywa się dziś również podobny produkt wytwarzany z żywicznego drewna sosny, choć kiedyś wyraźnie rozróżniano te substancje, nazywając drugą z nich smołą drzewną. Dziegieć posiada właściwości aseptyczne i bakteriobójcze. Niegdyś był bardzo rozpowszechniony i stosowany jako lek w chorobach [skóry](/skóra "wikilink"). Wytwarzany jest przez rozpalanie ognia w specjalnie przygotowanych dołach ziemnych, na których układane zostają stosy drewna, uszczelnione darnią i mchem, a następnie obsypane ziemią - konstrukcje te zwane były smolarniami. Umiejętność produkcji dziegciu była kiedyś pilnie strzeżoną tajemnicą, a sam dziegieć bardzo cenioną i szeroko stosowaną substancją. Wykorzystywano go również do impregnacji płótna i skóry, smarowania osi, uszczelniania beczek, przyklejania grotów do strzał. Był jednym z ważnych produktów handlowych eksportowanych z Polski w beczkach od XV do XIX wieku. Dzisiaj jego produkcja występuje głównie w południowo-wschodniej Polsce i ma charakter jedynie podtrzymywania tradycji rzemiosła ludowego. Dziegieć, ze względu na swoje niezwykłe właściwości oraz niepowtarzalny zapach, był często opisywany w polskiej literaturze, a także stał się przedmiotem wielu przysłów i opowiadań.

Przykłady maści z dziegciem sosnowym, stosowanej w leczeniu łuszczycy:

`          Rp. Acidi salicylici      9,0`
`              Pyrogalloli           5,0`
`              Resorcini             2,4`
`              Pix liquida Pini     15,0`
`              Vaselini flavi   ad 100,0`
`           M.f. Ung.`

(źródło: Wikipedia, [Dziegieć](/wikipedia:Dziegieć "wikilink"))

**Zobacz też**

-   [Maści z dziegciem](/Maści_z_dziegciem "wikilink")
-   [Jak to z dziegciem było](http://www.wigry.win.pl/kwartalnik/nr7_dziegiec.htm)

[kategoria:substancje aktywne](/kategoria:substancje_aktywne "wikilink")