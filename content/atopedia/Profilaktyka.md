+++
date = "2005-01-01T00:00:00+01:00"
permalink = "/Profilaktyka/"
title = "Profilaktyka"
kategorie = [ "pielęgnacja",]
lastmod = "2016-11-19T15:19:26+00:00"

+++

W leczeniu AZS największym problemem jest utrzymanie skóry w dobrym stanie po zaleczeniu jej z ostrego stanu. Stosunkowo łatwo jest doprowadzić chorą skórę (z nawet bardzo nasilonymi zmianami) za pomocą odpowiednio dobranych i wspomaganych innymi lekami [kortykosterydów](/atopedia/Kortykosterydy) (najczęściej stosowane) do doskonałego wyglądu, ale bardzo trudno jest utrzymać ten stan.

Czynniki utrudniające utrzymanie dobrego stanu skóry
----------------------------------------------------

-   utrzymywanie się tzw. [efektu błędnego koła w AZS](/atopedia/Efekt_błędnego_koła)
-   nie zaleczone wtórne [infekcje](/atopedia/Infekcja_skóry) bakteryjne, ew. grzybiczne i wirusowe
-   obecność czynników powodujących lub nasilających AZS (obecność w diecie silnie uczulających pokarmów, pozostawanie w kontakcie z [alergenami](/atopedia/Alergen) wziewnymi, utrzymujacy się silny [stres](/atopedia/Stres))
-   niestosowanie się do zaleceń pielęgnacyjnych i stosowania [leków](/atopedia/Leki) (brak dyscypliny w samoleczeniu)
-   poważnym problemem u osób z przewlekłym AZS jest nawyk drapania w odpowiedzi na [świąd](/atopedia/Świąd) oraz stres

Przeciwdziałanie świądowi i powstawaniu nowych zmian
----------------------------------------------------

Najbardziej znienawidzonym odczuciem i największym wrogiem osoby chorej na AZS jest [świąd](/atopedia/Świąd), uporczywe swędzenie skóry, która w wyniku drapania popada w coraz silniejszy wtórny stan zapalny, dlatego bardzo ważne jest przeciwdziałanie świądowi. Najważniejsza jest profilaktyka, która polega przede wszystkim na:

-   prawidłowej i regularnej pielęgnacji skóry atopowej:
    -   kąpielach
    -   [natłuszczaniu]({{< relref "atopedia/Natłuszczanie.md" >}})
-   unikaniu i wczesnym zaleczaniu [infekcji bakteryjnych skóry]({{< relref "atopedia/Infekcja_skóry.md" >}})
-   unikaniu ekspozycji na [alergeny]({{< relref "atopedia/Alergen.md" >}})
-   unikanie [stresu]({{< relref "atopedia/Stres.md" >}})
-   unikaniu i wczesnym leczeniu wszelkich zakażeń bakteryjnych w organizmie (np.: stan zapalny zęba, przeziębienie, stan zapalny zatok)
-   unikanie pocenia - chorej skórze sprzyja wietrzenie, noszenie luźnych ubrań
