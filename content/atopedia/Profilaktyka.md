---
title: Profilaktyka
permalink: /Profilaktyka/
---

W leczeniu AZS największym problemem jest utrzymanie skóry w dobrym stanie po zaleczeniu jej z ostrego stanu. Stosunkowo łatwo jest doprowadzić chorą skórę (z nawet bardzo nasilonymi zmianami) za pomocą odpowiednio dobranych i wspomaganych innymi lekami [kortykosterydów](/Kortykosterydy "wikilink") (najczęściej stosowane) do doskonałego wyglądu, ale bardzo trudno jest utrzymać ten stan.

Czynniki utrudniające utrzymanie dobrego stanu skóry
----------------------------------------------------

-   utrzymywanie się tzw. [efektu błędnego koła w AZS](/Efekt_błędnego_koła "wikilink")
-   nie zaleczone wtórne [infekcje](/Infekcja_skóry "wikilink") bakteryjne, ew. grzybiczne i wirusowe
-   obecność czynników powodujących lub nasilających AZS (obecność w diecie silnie uczulających pokarmów, pozostawanie w kontakcie z [alergenami](/Alergen "wikilink") wziewnymi, utrzymujacy się silny [stres](/Stres "wikilink"))
-   niestosowanie się do zaleceń pielęgnacyjnych i stosowania [leków](/Leki "wikilink") (brak dyscypliny w samoleczeniu)
-   poważnym problemem u osób z przewlekłym AZS jest nawyk drapania w odpowiedzi na [świąd](/Świąd "wikilink") oraz stres

Przeciwdziałanie świądowi i powstawaniu nowych zmian
----------------------------------------------------

Najbardziej znienawidzonym odczuciem i największym wrogiem osoby chorej na AZS jest [świąd](/Świąd "wikilink"), uporczywe swędzenie skóry, która w wyniku drapania popada w coraz silniejszy wtórny [stan zapalny](/Stan_zapalny_skóry "wikilink"), dlatego bardzo ważne jest przeciwdziałanie świądowi. Najważniejsza jest profilaktyka, która polega przede wszystkim na:

-   prawidłowej i regularnej pielęgnacji skóry atopowej:
    -   [kąpielach](/kąpiele "wikilink")
    -   [natłuszczaniu](/natłuszczanie "wikilink")
-   unikaniu i wczesnym zaleczaniu [infekcji bakteryjnych skóry](/infekcja_skóry "wikilink")
-   unikaniu ekspozycji na [alergeny](/alergen "wikilink")
-   unikanie [stresu](/stres "wikilink")
-   unikaniu i wczesnym leczeniu wszelkich zakażeń bakteryjnych w organizmie (np.: stan zapalny zęba, przeziębienie, stan zapalny zatok)
-   unikanie pocenia - chorej skórze sprzyja wietrzenie, noszenie luźnych ubrań

[kategoria:pielęgnacja](/kategoria:pielęgnacja "wikilink")