---
title: Calcium
permalink: /Calcium/
---

[right](/Grafika:Calcium.jpg "wikilink")

Treść na opakowaniu
===================

**calcium**
(Calcii lactogluconas) 200 mg jonów wapnia

tabletki musujące
o smaku jeżynowym
12 tabletek

### Skład

Jedna tabletka zawiera: 200 mg jonów wapnia (w postaci laktoglukonianu wapnia - 1,55g) substancje pomocnicze: wodorowęglan sodu (109mg sodu), kwas cytrynowy, glikol polioksy-etylenowy 6000, aspartam, aromat Jeżynowy,

### Wskazania do stosowania

-   stany zwiększonego zapotrzebowania na wapń (m.in. okres intensywnego wzrostu dzieci i młodzieży)
-   profilaktyka osteoporozy, ostęomalacji i krzywicy
-   wspomagająco w przeziębieniach i chorobach alergicznych
-   stany niedoboru wapnia w organizmie (m.in. nieprawidłowa dieta, nadużywanie alkoholu, nałogowe palenie tytoniu)
-   rekonwalescencja po długotrwałym unieruchomieniu
-   profilaktyka napadów tężyczkowych

### Dawkowanie

**Profilaktycznie:**

-   dzieci (3 -15 lat): 2 razy dziennie po 1 tabletce
-   młodzież i dorośli: 3 razy dziennie po 1 tabletce

**Leczniczo:** zazwyczaj 3 razy dziennie po 2 tabletki lub według wskazań lekarza, Tabletkę rozpuścić w 1/2 szklanki przegotowanej, letniej wody, wymieszać i wypić.

### Ostrzeżenia specjalne

Ostrożnie stosować u osób na diecie niskosodowej. Zawiera aspartam. Nie stosować u osób chorych na fenyloketonurię.

### Działanie, wskazania do stosowania, przeciwwskazania i inne ostrzeżenia zamieszczone są w ulotce informacyjnej wewnątrz opakowania.

Lek przechowywać w temperaturze do 25°C, w miejscu niedostępnym dla dzieci.

### Wytwórca:

Zakłady Farmaceutyczne Polfa - Łódź Spółka Akcyjna, ul. Drewnowska 43/55,91 -002 Łódź

Ulotka
======

**Należy zapoznać się z właściwościami leku przed zastosowaniem Calcium**

**calcium**
(Calcii lactogluconas) tabletki musujące, 200 mg jonów wapnia

### Skład

Jedna tabletka zawiera: 200 mg jonów wapnia (w postaci lakto-glukonianu wapnia - 1,55g)

oraz substancje pomocnicze: wodorowęglan sodu (109mg sodu), kwas cytrynowy , glikol polioksyetylenowy 6000, aspartam, aromat jeżynowy.

### Opis działania

Wapń jest składnikiem uczestniczącym w tworzeniu i mineralizacji tkanki kostnej zarówno w okresie wzrostu, jak i w wieku dojrzałym. Utrzymuje równowagę elektrolitową organizmu. Warunkuje prawidłowe przewodnictwo nerwowe i kurczliwość mięśni poprzecznie prążkowanych, wpływa na prawidłową pracę serca. Bierze udział w procesie krzepnięcia krwi. Wpływa na aktywność wielu enzymów, pełni rolę przekaźnika, dzięki któremu bodźce chemiczne, fizyczne lub hormonalne są przekształcane w określony efekt biologiczny. Zmniejszając przepuszczalność ścian naczyń krwionośnych wapń działa przeciwobrzękowo, przeciwalergicznie i przeciwzapalnie.

### Wskazania do stosowania

-   stany zwiększonego zapotrzebowania na wapń (m.in. okres intensywnego wzrostu dzieci i młodzieży)
-   profilaktyka osteoporozy, osteomalacji i krzywicy
-   wspomagająco w przeziębieniach i chorobach alergicznych
-   stany niedoboru wapnia w organizmie (m.in. nieprawidłowa dieta, nadużywanie alkoholu, nałogowe palenie tytoniu)
-   rekonwalescencja po długotrwałym unieruchomieniu
-   profilaktyka napadów tężyczkowych

### Przeciwwskazania

-   nadwrażliwość na sole wapnia
-   ciężka niewydolność nerek
-   hiperkalcemia
-   hiperkalciuria
-   kamica nerkowa
-   fenyloketonuria
-   dzieci do lat 3

### Ostrzeżenia i zalecane środki ostrożności

Podczas długotrwałego podawania leku należy kontrolować stężenie wapnia we krwi oraz jego wydalanie z moczem. Chorym ze skłonnością do tworzenia kamieni w drogach moczowych zaleca się zwiększone przyjmowanie płynów. Ze względu na obecność sodu (109mg w tabletce) ostrożnie stosować u osób na diecie niskosodowej.

### Stosowanie leku podczas ciąży i karmienia piersią

Dawkowanie leku podczas ciąży i karmienia piersią powinien ustalić lekarz.

### Wpływ leku na zdolność kierowania pojazdami mechanicznymi, obsługę maszyn i sprawność psychofizyczną.

Nie wywiera wpływu.

### Oddziaływanie z innymi lekami i inne oddziaływania

Wchłanianie soli wapnia do organizmu

a. zwiększają:

-   witamina D,
-   parathormon,
-   kwaśny odczyn pokarmu

b. zmniejszają:

-   kalcytonina,
-   stosowane przewlekle kortykosteroidy
-   leki przeciwdrgawkowe (fenytoina, fenobarbital, prymidon)
-   nadmiar związków tłuszczopodobnych, fityniany, szczawiany, fosforany
-   tytoń, alkohol

Sole wapnia podawane doustnie zmniejszają wchłanianie z przewodu pokarmowego tetracyklin i związków fluoru m.in. fluorochinolonów (wymagana Jest 3-godzinna przerwa między podawaniem tych leków i preparatu Calcium). Stosowanie preparatu łącznie z tiazydowymi lekami moczopędnymi zwiększa ryzyko hiperkalcemii. Lek może osłabiać działanie werapamilu i innych blokerów kanału wapniowego oraz nasilać toksyczne działanie glikozydów naparstnicy.

### Dawkowanie i sposób stosowania

**Profilaktycznie:**

-   dzieci (3-15 lat): 2 razy dziennie po 1 tabletce
-   młodzież i dorośli: 3 razy dziennie po 1 tabletce

**Leczniczo:** zazwyczaj 3 razy dziennie po 2 tabletki lub według wskazań lekarza.

Tabletkę rozpuścić w 1/2 szklanki wody, wymieszać i wypić. Zaleca się przyjmowanie leku między posiłkami, gdyż zwiększa się wówczas biodostępność wapnia.

### Sposób postępowania przy przedawkowaniu

Przy długotrwałym przyjmowaniu leku w dawkach przekraczających zalecane mogą pojawić się takie objawy jak: brak łaknienia, wzmożone pragnienie, nudności, wymioty, zaparcia, wzmożone wydalanie moczu, bóle brzucha i kości.

**W przypadku wystąpienia takich objawów należy przerwać stosowanie leku i zasięgnąć porady lekarza.**

### Działania niepożądane

Rzadko mogą wystąpić zaburzenia żołądkowo-jelitowe (wzdęcia, zaparcia, biegunka). U pacjentów z niewydolnością nerek może wystąpić hiperkalcemia.
Przed zastosowaniem leku należy sprawdzić termin ważności podany na opakowaniu i nie stosować leku po jego upływie.
Lek należy przechowywać w temperaturze do 25'C, w miejscu niedostępnym dla dzieci.

### Dostępne opakowania

6,12 tabletek musujących o smaku jeżynowym

### Wytwórca

ZAKŁADY FARMACEUTYCZNE
POLFA-ŁODZ SA
ul. DREWNOWSKA 43/55 91-002 ŁÓDŹ

### Data sporządzenia ulotki:

30.05.2000r.

[kategoria:leki doustne](/kategoria:leki_doustne "wikilink") [kategoria:ulotki leków](/kategoria:ulotki_leków "wikilink")