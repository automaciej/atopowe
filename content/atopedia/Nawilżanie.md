+++
date = "2005-01-01T00:00:00+01:00"
permalink = "/Nawilżanie/"
title = "Nawilżanie"
kategorie = [ "pielęgnacja",]

+++

### Uroda z wody

[Woda](/atopedia/Woda "wikilink") jest źródłem życia. Stanowi ponad 70% wagi ludzkiego ciała. Jedyną barierą hamującą jej utratę z organizmu jest [skóra]({{< relref "atopedia/Skóra.md" >}} "wikilink"). Prawidłowo nawilżony naskórek jest miękki i gładki. Aby być jak najbliżej ideału, potrzebuje odpowiedniej ilości wody i lipidów, które stanowią spoiwo komórkowe i są barierą powstrzymującą ucieczkę wody.

Znana powszechnie historyjka o więdnącym i marszczącym się jabłku bez wątpienia wpływa na wyobraźnię, a przy okazji obrazowo tłumaczy, dlaczego skórę należy nawilżać regularnie, nie zaś tylko wtedy, gdy jest ściągnięta i przesuszona. Skóra pozbawiona wilgoci jest matowa, szorstka, szarawa, a z czasem traci elastyczność i... szybciej pokrywa się siateczką zmarszczek.

### Nawilżamy od zewnątrz

Wpływ wody na skórę nie jest jednak wcale jednoznacznie pozytywny. Gdyby [skóra]({{< relref "atopedia/Skóra.md" >}} "wikilink") mogła czerpać wodę z zewnątrz, poziom jej nawilżenia wzrastałby po każdym umyciu. Jednak skóra przy dłuższym kontakcie z wodą ulega wysuszeniu i traci naturalną [barierę lipidową]({{< relref "atopedia/Płaszcz_lipidowy.md" >}} "wikilink"). Działanie kremu nawilżającego polega na dostarczeniu skórze substancji, które wiążą wodę w naskórku i zapobiegają jej nadmiernemu odparowywaniu z tkanek poprzez uszczelnianie warstwy rogowej skóry. Owszem, kremy najnowszej generacji transportują wodę w głąb naskórka, jednak znajdująca się tam woda pochodzi w większości ze skóry właściwej, gdzie trafia za pośrednictwem naczyń krwionośnych.

Nowoczesną substancją stosowaną w kremach, balsamach lub żelach, niezbędną dla prawidłowego nawilżenia skóry jest [mocznik]({{< relref "atopedia/Mocznik.md" >}} "wikilink"). Występuje on naturalnie w skórze, a jego deficyt powoduje odwodnienie z objawami silnego przesuszenia i rogowacenia. Dodatkową zaletą mocznika jest brak właściwości drażniących i alergizujących, co zapewnia pełne bezpieczeństwo jego stosowania.

### Nawilżamy od wewnątrz

Do zachowania odpowiedniego poziomu nawilżania potrzebne jest więc nie tylko działanie od zewnątrz - uszczelnienie warstwy rogowej naskórka i dostarczenie mu wody z pomocą kosmetyków, ale także nawodnienie całego organizmu. Warto wypijać co najmniej 2 litry płynów w ciągu dnia, najlepiej w postaci wody mineralnej i soków owocowych. Bez tego efekty działania kremów nawilżających będą połowiczne.

### Warto wiedzieć

-   Skóra najczęściej wysusza się w ekstremalnych warunkach klimatycznych - na mrozie, wietrze, słońcu, podczas wizyty w [solarium]({{< relref "atopedia/Solarium.md" >}} "wikilink").
-   Zaburzenia równowagi lipidowej powodują, że [warstwa ochronna]({{< relref "atopedia/Płaszcz_lipidowy.md" >}} "wikilink") przestaje być szczelna i skóra zbyt szybko traci wodę.
-   Zbyt sucha skóra powoduje znaczny dyskomfort, łuszczy się, piecze, ponadto pojawiają się na niej zmarszczki powierzchniowe.
-   Sama woda to dla przesuszonej skóry zbyt mało. By odzyskała równowagę hydrolipidową należy dostarczyć jej substancji wiążących i zatrzymujących wodę w naskórku np. [mocznik]({{< relref "atopedia/Mocznik.md" >}} "wikilink").

**Zobacz też**

-   [Natłuszczanie](/atopedia/Natłuszczanie "wikilink")
-   [Emolienty](/atopedia/Emolienty "wikilink")
