+++
date = "2015-01-01T00:00:00+01:00"
permalink = "/Alveo/"
title = "Alveo"

+++

**Alveo** jest preparatem klasyfikowanym jako *naturalny suplement diety*. Jako taki nie musi przechodzić badań klinicznych i dopuszczających. Jest produkowany przez firmę Akuna.

![](/images/Alveo-akuna.jpg "thumb|left|Alveo")

Według opisów, Alveo oscyluje pomiędzy suplementem codziennej diety i panaceum, czyli lekiem na wszystko. W opisach Alveo można znaleźć twierdzenie, że usuwa ono przyczyny wielu chorób. Dla osób z AZS jest to szczególnie kusząca obietnica, ponieważ medycyna, nie znając dobrze przyczyn AZS, koncentruje się raczej na leczeniu objawów.

Opisy działania Alveo ograniczają się do ogólnych stwierdzeń typu „[Alveo] normalizuje pracę kosmków jelitowych i reguluje pracę jelit.” Nigdzie nie jest wytłumaczone, na czym ta normalizacja miałaby polegać, ani w jaki sposób miałaby być korzystna dla zdrowia.

Alveo, według opisów, jest preparatem immunostymulującym, czyli podnoszącym aktywność układu odpornościowego. Immunostymulację można określić jako przeciwieństwo [immunosupresji](/atopedia/immunosupresja "wikilink"), którą stosuje się w przypadku AZS. Jeżeli immunosupresja jest metodą walki z AZS, to można mieć wątpliwości co do tego, czy stosowanie preparatu działającego (o ile on w ogóle działa) w przeciwnym kierunku, jest działaniem na korzyść chorego.

Skuteczność Alveo nie ma potwierdzenia klinicznego. Strony internetowe dotyczące Alveo podają, że preparat był testowany klinicznie w Canadian College Of Holistic Health w Ontario. Brakuje jednak precyzyjnych informacji: kiedy badanie było prowadzone, jaka była metodologia, oraz jakie były wyniki.

**Linki zewnętrzne:**

-
