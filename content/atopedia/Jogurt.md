---
title: Jogurt
permalink: /Jogurt/
---

**Składniki:**

-   mleko (2-4 l)
-   odrobina świeżego jogurtu naturalnego (polecam Bakomę)

**Przygotowanie:**

Przygotowywanie jogurtu najlepiej jest rozpocząć rano.

-   Mleko wlać do garnka i zagotować.
-   Poczekać aż mleko ostygnie do temperatury ok. 45°C, to jest mniej więcej taka temperatura, że mleko już nie parzy. Temperatura jest bardzo ważna i do pkt. 3 można przejść dokładnie w tym i tylko dokładnie w tym momencie.
-   Nabrać do szklanki mleka z garnka, włożyć do niej łyżeczkę jogurtu naturalnego i mocno rozmieszać.
-   Zawartość szklanki wlać do garnka.
-   Garnek przykryć, zawinąć w koc i włożyć do łóżka, pod kołdrę.
-   Poczekać aż garnek ostygnie (zazwyczaj kilka godzin, jeżeli garnek był wstawiony do łóżka rano, to mowa jest o wieczorze).
-   Garnek wstawić do lodówki, najlepiej na noc. Następnego dnia rano mamy gotowy jogurt.

**Uwagi:**

-   W przygotowaniu jogurtu ważne są temperatury i czas.
-   Ilość jogurtu jest niemal taka sama jak ilość mleka, czyli np. z 3 l mleka otrzymujemy 3 l jogurtu, z minimalną ilością serwatki.

[kategoria:przepisy](/atopedia/kategoria:przepisy "wikilink")