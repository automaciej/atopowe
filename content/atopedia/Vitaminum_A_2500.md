---
title: Vitaminum A 2500
permalink: /Vitaminum_A_2500/
---

Treść na opakowaniu
===================

[right](/Grafika:Vitaminum_A_2500.jpg "wikilink")

**Vitaminum A 2500**
(Retinoli paimitas)
kapsułki elastyczne
50 kapsułek

### Skład

1 kapsułka zawiera: substancję czynną: Witamina A 2 500 j.m; substancje pomocnicze: olej arachidowy, żelatyna, glicerol, sól sodowa hydroksybenzoesanu etylu, sól sodowa hydroksybenzoesanu propylu, błękit patentowy E131.

### Dawkowanie

Profilaktycznie zwykle stosuje się 1-2 kapsułki dziennie.

### Przechowywanie

Przechowywać w oryginalnym opakowaniu, w temp. pokojowej (15-25°C), w miejscu niedostępnym dla dzieci. Chronić przed światłem i wilgocią.
Pozwolenie nr 8549

Przedsiębiorstwo Produkcji Farmaceutycznej HASCO-LEK S.A. 51-131 Wrocław,ul.Żmigrodzka 242 E

Ulotka
======

PRZEDSIĘBIORSTWO PRODUKCJI FARMACEUTYCZNEJ
HASCO - LEK S.A.
51-131 Wrocław, ul. Żmigrodzka 242 E
Informacja o leku dla pacjenta.
Przed zastosowaniem proszę zapoznać się z właściwościami leku.
**VITAMINUM A 2500**
(Retinoli paimitas)
kapsułki elastyczne

### Skład

1 kapsułka zawiera: substancję czynną: Witamina A 2 500 j.m; substancje pomocnicze olej arachidowy, żelatyna, glicerol, sól sodowa hydroksybenzoesanu etylu, sól sodowa hydroksybenzoesanu propylu, błękit patentowy E131.

### Działanie

Witamina A odgrywa istotną role w procesie widzenia (zapewnia prawidłowe funkcjo¬nowanie siatkówki, umożliwiając kolorowe widzenie i widzenie o zmierzchu). Jest niezbędna do wzrostu, regeneracji, różnicowania i czynności nabłonka. Bierze udział w kostnieniu i tworzeniu struktury kości, w procesie reprodukcji i rozwoju embrionalnym płodu. Zwiększa odporność na zakażenia.

### Wskazania do stosowania

Profilaktycznie w zapobieganiu niedoborom witaminy A.

### Przeciwwskazania

Hiperwitaminoza A, nadwrażliwość na wit. A.

### Stosowanie leku podczas ciąży i karmienia piersią

Preparat można stosować u kobiet w ciąży po konsultacji z lekarzem. W trakcie kuracji nie należy spożywać nadmiernych ilości pokarmów bogatych w wit. A (np. wątroby). Laktacja: Stosować ściśle wg wskazań lekarza gdyż w większych dawkach może powodować objawy przedawkowania u dziecka.

### Wpływ leku na zdolność kierowania pojazdami mechanicznymi, obsługę maszyn i sprawność psychofizyczną

Preparat nie powoduje upośledzenia sprawności psychofizycznej, zdolności prowadze¬nia pojazdów mechanicznych i obsługiwania urządzeń mechanicznych w ruchu.

### Oddziaływanie z innymi lekami (interakcje)

Wchłanianie witaminy A z przewodu pokarmowego jest zmniejszone w obecności neomycyny, cholestyraminy. ciekłej parafiny.

### Dawkowanie

Profilaktycznie zwykle stosuje się 1-2 kapsułki dziennie.

### Sposób postępowania przy przedawkowaniu

Długotrwałe stosowanie witaminy A w dużych dawkach (20 000 - 50 000 j.m.) może spowodować hiperwitaminozę A z objawami uczucia zmęczenia, drażliwości, zaburzeniami ze strony przewodu pokarmowego (m.in. wymioty, brak łaknienia, nudności), zmianami zabarwienia skóry, hiperkeratozą, niedokrwistością, bólami głowy, podwyższeniem poziomu wapnia we krwi, obrzękami tkanki podskórnej i bólami kostno-stawowymi. W wypadku wystąpienia ww. objawów należy preparat odstawić i zasięgnąć porady lekarza.

### Działania niepożądane

Witamina A w proponowanych dawkach jest na ogół dobrze tolerowana.

### Przechowywanie

Przechowywać w oryginalnym opakowaniu, w temp. pokojowej (15-25°C), w miejscu niedostępnym dla dzieci. Chronić przed światłem i wilgocią.
**Termin ważności i numer serii podano na opakowaniu.**
**Nie należy stosować leku po upływie terminu ważności.**

### Zawartość opakowania

50 kapsułek.

### Wytwórca

Przedsiębiorstwo Produkcji Farmaceutycznej HASCO-LEK S.A. 51-131 Wrocław,ul.Żmigrodzka 242 E
**Pozwolenie nr 8549**
**Data sporządzenia ulotki: 31.01.2001 r.**

[kategoria:leki](/kategoria:leki "wikilink") [kategoria:leki doustne](/kategoria:leki_doustne "wikilink") [kategoria:ulotki leków](/kategoria:ulotki_leków "wikilink")