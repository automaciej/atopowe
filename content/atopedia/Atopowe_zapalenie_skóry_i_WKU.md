+++
date = "2005-01-01T00:00:00+01:00"
permalink = "/Atopowe_zapalenie_skóry_i_WKU/"
title = "Atopowe zapalenie skóry i WKU"
kategorie = [ "wpadki",]

+++

*[źródło](http://www.atopowe-zapalenie.pl/forum/viewtopic.php?p=75655#p75655)*

Samo chorowanie i leczenie się na [AZS](/atopedia/AZS) nie zwalnia z odbycia służby wojskowej i daje kategorię zdrowia A. Kategorię B może dostać poborowy, gdy przyniesie na komisję lekarską zaświadczenie od lekarza specjalisty (alergolog, dermatolog, lub inny), że jest w trakcie diagnostyki choroby. Kategoria D przysługuje gdy do AZS dochodzi [astma]({{< relref "atopedia/Astma_oskrzelowa.md" >}}) o średnim lub ciężkim nasileniu, która upośledza czynności życiowe organizmu (powoduje duszności itp). Oczywiście każdy z lekarzy orzeczników podchodzi do sprawy indywidualnie; dużą szansę na D ma poborowy z aktualnymi zaświadczeniami od swojego lekarza prowadzącego.

Gdy dostanie się wezwanie na komisję, należy uważnie przeczytać informację zawartą na odwrocie wezwania. Na komisję należy przyjść z dokumentacją medyczną leczenia, może być zaświadczenie od lekarza, karty informacyjne leczenia szpitalnego lub pobytów w sanatoriach.

Jeżeli ma się orzeczoną niepełnosprawność, to oprócz orzeczenia należy się postarać o zaświadczenie które potwierdza tę niepełnosprawność. Na orzeczeniu nie ma napisane, dlaczego przyznano niepełnosprawność. Jest tam tylko numer statystyczny jednostki chorobowej a lekarze nie muszą znać wszystkich numerów statystycznych.

Zdarzają się komisje, które chętnie dają kategorię D, nawet bez podkładki od lekarza, ale lepiej nie wierzyć w cuda. Kategoria D dyskwalifikuje w wykonywaniu niektórych zawodów (policja, wojskowość, służba w straży itd.), warto zastanowić się nad wyborem zawodu przed staraniem się o kategorię D.

Na komisję zabiera się
----------------------

-   dowód osobisty,
-   wezwanie na komisję,
-   zdjęcie formatu legitymacyjnego,
-   zaświadczenie o kontynuowaniu nauki,
-   prawo jazdy {jeżeli je posiadasz},
-   zaświadczenia u ukończonych kursach (pierwsza pomoc itp.)
-   zaświadczenie od lekarza prowadzącego o swojej chorobie,
-   wszystkie karty informacyjne dotyczące leczenia (szpitalne i inne)
-   mogą ale nie muszą przydać się zdjęcia RTG, jeżeli były jakieś urazy wpływające na zdolność poruszania się teraz (opis)
-   jeżeli jesteście zwolnieni z zajęć w-f, to zanim oddacie zwolnienie nauczycielowi zróbcie kopię z potwierdzeniem oryginału (można to zrobić w sekretariacie szkoły)

Wszystkie dokumenty miejcie w oryginale i jednej kopii, to potwierdzi waszą wiarygodność przed komisją, że zależy wam na uwiarygodnieniu waszej choroby (kopia dla komisji).

Nie polecja się pajacowania przed komisją, ani robienia głupich min i uwag. Na pytania odpowiadajcie rzeczowo i z sensem, pytania mogą dotyczyć przebiegu choroby (od kiedy się choruje), jak się ona objawia i czy przeszkadza wam w życiu.

I jeszcze jedna prośba na komisję przychodźcie w terminie, jeżeli termin wam nie pasuje, zadzwońcie przed terminem komisji {nigdy w dniu komisji} i poproście o przesunięcie o jeden lub dwa dni.

To chyba wszystko, dla niewtajemniczonych przedstawię schemat jaki obowiązuje na mojej komisji.

Procedura w jednej z komisji
----------------------------

### I

Poborowy przychodzi na wezwanie do komisji, która zakłada dokumentację wojskową (przyda się tutaj dowód osobisty, zaświadczenie o nauce, o ukończonych kursach, prawo jazdy, karta pływacka), będą się pytać o nazwisko panieńskie matki, dane rodziców , zawód rodziców, adres zamieszkania i zameldowania, lata ukończonych szkół (zaświadczenie o nauce lub dyplomy ukończenia studiów), imiona i roczniki urodzeń rodzeństwa, i najważniejsze pytanie czy chcecie iść do wojska (wpisywane ołówkiem).

Po zebraniu wywiadu i założeniu książeczki wojskowej idziecie na poczekalnie i czekacie na wezwanie z komisji wojskowej.

### II

Na komisji wojskowej rozbieracie się za parawanem do slipek i wychodzicie przed komisję, następuje ważenie, mierzenie wzrostu, klatki piersiowej na wdechu i wydechu, pielęgniarka bada wzrok, odczytujecie z tablicy cyferki i przechodzicie do lekarza. Ten bada ciśnienie,pyta się o blizny, zagląda do slip, pokazujesz stopę od strony wewnętrznej. Jeżeli masz dokumentacje medyczną oddajesz ją lekarzowi od razu przy wejściu na komisję wojskową.

Lekarz rozmawia z tobą o twojej chorobie, unikaj przesadnych odpowiedzi i oczywiście twój wygląd ma świadczyć o tobie. Nie chodzi tutaj abyś miał na sobie kilogramy maści lub wyglądał jak po porażeniu słonecznym i łuskami na ciele, ale był czysty higienicznie. Zdarzają się osoby nie biorące leków na tydzień przed komisją aby uwiarygodnić swój wygląd chorego i cierpiącego człowieka, ale czy to warto?

Po komisji wojskowej ubieracie się i wychodzicie na poczekalnie czekają na ponowne wezwanie na komisję wojskową.

### III

Po wezwaniu odbieracie orzeczenie o przyznaniu kategorii zdrowia i idziecie do domu.

Jeżeli nie zgadzacie się z orzeczoną kategorią możecie odwoływać się od decyzji za pośrednictwem danej komisji do wojewódzkiej komisji lekarskiej. Pilnujcie terminu jaki jest podany na orzeczeniu, podanie piszcie w dwóch egzemplarzach.

Na komisję są wzywani studenci socjologii, psychologii, medycyny, farmakologii, rehabilitacji, stomatologii, pielęgniarstwa i pokrewnych. Kiedyś każda pielęgniarka miała książeczkę wojskową teraz już tylko nieliczne są wzywane. Wojsko samo wysyła zapotrzebowanie jakich specjalistów potrzebuje.
