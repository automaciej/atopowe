---
title: Diprobase
permalink: /Diprobase/
---

Bardzo dobrze natłuszcza. Raczej sprzęt dla naprawdę przesuszonych i przewlekłych recydywistów takich jak ja (20 lat ciężkiego AZS). Jeśli tak zwane *"świetnie nawilżające kremy dla skóry atopowej"* wsiąkają bez śladu w ciągu paru minut spróbujcie tego. Ja stosuję na dzień więc ubrania szybko wyglądają jak te, na których wypróbowuje się proszki w reklamach, ale na noc mi nie służy.

[kategoria:emolienty](/atopedia/kategoria:emolienty "wikilink")

**DIPROBASE** krem, maść cena kremu za 50g 14 zł

SKŁAD LEKU: 1 g kremu Diprobase zawiera: chlorokrezol, fosforan sodu dwuwodny, kwas fosforowy, wazelinę białą, parafinę płynną, cetomacrogol 1000, alkohol cetostearylowy, wodę.

1 g maści Diprobase zawiera: wazelinę białą i parafinę płynną

DZIAŁANIE: Składniki maści/kremu Diprobase mają właściwości nawilżające i łagodzące dolegliwości w schorzeniach skóry poddających się kortykoterapii.

WSKAZANIA I ZASTOSOWANIE: Krem i maść Diprobase zalecane są jako wspomagająca kuracja przy kortykoterapii alergicznych i zapalnych stanów skóry.

Wspomagająco w kortykoterapii krem/maść Diprobase, mogą być stosowane w następujących przypadkach:

1.W okresie remisji przewlekłych chorób skóry, kiedy kortykoterapia nie jest konieczna.

2.W codziennej terapii łącznie z terapią kortykosteroidami.

3.W ostrych stanach zapalnych i alergicznych skóry, włączając skórę głowy kiedy dalsza kuracja kortykosteroidami nie jest konieczna.

Jak w przypadku innych dermatologicznych produktów, krem/maść Diprobase należy nanosić cienką warstwą na skórę i delikatnie wmasowywać.

Częstotliwość stosowania należy ustalić z lekarzem, zgodnie ze schematem terapii. Generalnie, maść i krem Diprobase, mogą być stosowane tak często jak jest to konieczne.

PRZECIWWSKAZANIA: Nadwrażliwość na którykolwiek ze składników maści/kremu Diprobase.

DZIAŁANIA NIEPOŻĄDANE I OSTRZEŻENIA: Nieznane.

OPAKOWANIA:

Tuby 50 g, pojemniki 500 g z aplikatorem.

Producent: Schering-Plough Labo N.V., Heist-op-den-Berg, Belgia.