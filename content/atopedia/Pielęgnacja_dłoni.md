+++
date = "2015-01-01T00:00:00+01:00"
permalink = "/Pielęgnacja_dłoni/"
title = "Pielęgnacja dłoni"
kategorie = [ "Pielęgnacja",]

+++

### Definicja

-   [Wyprysk](/atopedia/Wyprysk "wikilink") rąk jest częstym schorzeniem. Wysypki na rękach są skutkiem współistnienia wrażliwej [skóry](/atopedia/Skóra "wikilink") i podrażnienia lub [reakcji alergicznej](/atopedia/Reakcja_alergiczna "wikilink") na dotykane materiały. Ludzie cierpiący na wyprysk rąk często mają zmiany zapalne skóry na innych częściach ciała. Często ich krewni też cierpią z tego samego powodu.

### Przyczyny

-   Wszyscy mamy naturalną tłuszczową warstwę ochronną na powierzchni naszej skóry. Jeśli ta warstwa jest naruszona przez mydła, detergenty, chemikalia lub inne substancje, skóra staje się sucha i popękana. Dalsza ekspozycja na czynniki drażniące środowiska powoduje [zaczerwienienie](/atopedia/Zaczerwienienie_skóry "wikilink") i [stan zapalny](/atopedia/Stan_zapalny_skóry "wikilink").
-   Niektórzy ludzie są genetycznie predysponowani do wyprysku rąk. Jeśli jesteś jednym z nich to wystarczy niewielki uraz ze strony środowiska aby spowodować wyprysk rąk w porównaniu z osobą, która nie jest [genetycznie predysponowana](/atopedia/Obciążenie_genetyczne "wikilink"). Wyprysk rąk nie jest zakaźny.

### Leczenie

-   Ochrona skóry jest ważną częścią leczenia
-   Chroń swoje ręce przed bezpośrednim kontaktem z mydłami, detergentami, proszkami do szorowania i podobnymi drażniącymi chemikaliami poprzez noszenie wodoszczelnych rękawiczek wyścielanych bawełną.
-   Zakładaj wodoszczelne rękawiczki gdy obierasz i wyciskasz, cytryny, pomarańcze lub grejfruty, ziemniaki i pomidory.
-   Zakładaj grube rękawiczki gdy wykonujesz ciężką pracę i prace ogrodowe. Zakładaj bawełniane rękawiczki w czasie wykonywania prac domowych niezwiązanych z moczeniem rąk. (np. sprzątanie)
-   Jeśli masz zmywarkę do naczyń używaj jej regularnie. Jeśli nie masz zmywarki do naczyń staraj się nie myć naczyń samodzielnie, ale poproś o to innego członka rodziny. Pierz w pralce, a nie ręcznie.
-   Unikaj bezpośredniego kontaktu z terpentyną, rozpuszczalnikiem do farb, farbami, pastą do podłóg, metali, mebli i butów. Gdy ich używasz zakładaj grube rękawiczki ponieważ, zawierają one drażniące rozpuszczalniki.
-   Do mycia rąk używaj letniej wody i małej ilości delikatnego mydła. Starannie opłucz ręce i delikatnie wytrzyj. Wszystkie mydła są drażniące. Nie ma mydeł „delikatnych dla twojej skóry"
-   Do mycia rąk lepsze są mydła w płynie, niż w kostce, gdyż nie ma możliwości wyprodukowania mydła w kostce, które będzie miało pH 5,5 (takie jak ma nasza skóra).
-   Pierścionki i obrączki często nasilają zapalenie skóry poprzez zatrzymywanie pod spodem substancji drażniących. Zdejmuj je przed wykonywaniem prac domowych i przed myciem rąk.
-   W czasie zimnej i wietrznej pogody zakładaj skórzane rękawiczki bez podszewki w celu ochrony rąk przed wysychaniem i pękaniem.
-   Używaj tylko zalecanych maści i kremów. Inne mogą podrażnić skórę.
-   Chroń swoją skórę przynajmniej przez cztery miesiące po wyleczeniu zmian zapalnych. Powrót stanu skóry do normy zajmuje wiele czasu i dlatego należy długo zachować ostrożność.
-   Do leczenia ciężkich postaci wyprysku rąk używane są maści z [kortykosterydami](/atopedia/Kortykosterydy "wikilink") lub [Protopic](/atopedia/Protopic "wikilink").

Z doświadczeń
-------------

### Komputer

Należy dbać o czystość naszego wspólnego komunikatora, najlepiej żeby mało osób z niego korzystało. Należy czyścić często klawiaturę i myszkę. Kafejka internetowa – lepiej jej unikać.

### Miejskie środki transportu.

Tramwaje, autobusy - im mniej dotykasz czegokolwiek, tym lepiej. Tysiące osób trzymających tę samą metalową rurkę, nigdy nie mytą, robi swoje. Pociągi – są brudne i zakurzone, należy unikać kontaktu bezpośredniego z fotelami i nagłówkami.

### Sprzątanie

Ja zawsze przed biorę coś w rodzaju [Zyrteku](/atopedia/Zyrtec "wikilink"). Dobre są bawełniane rękawiczki, w gumowych rękawiczkach dłonie szybko się pocą i stan palców może się pogorszyć.

### Miejsce pracy

Cokolwiek się nie robi miejsce pracy musi być utrzymane w czystości. Przedmioty, które wykorzystujemy w pracy najlepiej żeby wykorzystywane były wyłącznie przez nas (higiena).
