+++
date = "2005-01-01T00:00:00+01:00"
permalink = "/Komórki_Langerhansa/"
title = "Komórki Langerhansa"
kategorie = [ "ciało człowieka",]
lastmod = "2016-11-19T15:19:26+00:00"

+++

**Komórki Langerhansa -** komórki pochodzenia szpikowego, których głównym zadaniem jest zapoczątkowanie [reakcji immunologicznej](/atopedia/Reakcja_alergiczna) organizmu, poprzez ich zdolność do tzw. prezentacji [antygenu](/atopedia/Antygen). Stanowią od 3-8% naskórka. Wraz z innymi typami komórek współtworzą układ miejscowej odporności [skóry](/atopedia/Skóra) (układ SALT). Komórki Langerhansa występują także w [błonie śluzowej](/atopedia/Błona_śluzowa) jamy ustnej i narządach limfatycznych.

Uważa się, że komórki Langerhansa mają kluczowe znaczenie w [mechanizmie powstawania zmian](/atopedia/Mechanizm_powstawania_zmian) skórnych o charakterze [atopowym](/atopedia/Atopia):

Komórki te posiadają na swojej powierzchni receptory o dużym powinowactwie do fragmentu Fc wolnych [przeciwciał klasy IgE](/atopedia/IgE). Receptor silnie wiąże się ze specyficznym przeciwciałem, które ulega opłaszczeniu, a następnie wiąże wybiórczo dany [antygen](/atopedia/Antygen). Wówczas komórki Langerhansa przemieszczają się z [naskórka](/atopedia/Skóra) do lokalnego [węzła chłonnego]({{< relref "atopedia/Węzły_chłonne.md" >}}), gdzie następuje prezentacja antygenu [limfocytom T](/atopedia/Limfocyty_T).

W wyniku prezentacji antygenu, wydzielone zostają limfocyty Th1 (pomagające w odpowiedzi typu komórkowego) i Th2 (pomagające w odpowiedzi humoralnej). Zaburzenie równowagi pomiędzy nimi wiąże się z nieprawidłowym funkcjonowaniem [układu immunologicznego](/atopedia/Układ_immunologiczny).

U osób z [AZS](/atopedia/Atopowe_zapalenie_skóry) stwierdza się zwiększoną obecność komórek Langerhansa w [naskórku]({{< relref "atopedia/Skóra.md" >}}) zmienionym chorobowo, co świadczy o miejscowej nadmiernej odporności skóry. [Kortykosterydy]({{< relref "atopedia/Kortykosterydy.md" >}}), maść [Protopic](/atopedia/Protopic), a także promieniowanie UV, miejscowo upośledzają aktywność komórek Langerhansa (działanie immunosupresyjne).

**Zobacz też**

-   [Komórki tuczne](/atopedia/Komórki_tuczne)
