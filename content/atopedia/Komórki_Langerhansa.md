+++
date = "2005-01-01T00:00:00+01:00"
permalink = "/Komórki_Langerhansa/"
title = "Komórki Langerhansa"
kategorie = [ "ciało człowieka",]

+++

**Komórki Langerhansa -** komórki pochodzenia szpikowego, których głównym zadaniem jest zapoczątkowanie [reakcji immunologicznej](/atopedia/Reakcja_alergiczna "wikilink") organizmu, poprzez ich zdolność do tzw. prezentacji [antygenu](/atopedia/Antygen "wikilink"). Stanowią od 3-8% naskórka. Wraz z innymi typami komórek współtworzą układ miejscowej odporności [skóry](/atopedia/Skóra "wikilink") (układ SALT). Komórki Langerhansa występują także w [błonie śluzowej](/atopedia/Błona_śluzowa "wikilink") jamy ustnej i narządach limfatycznych.

Uważa się, że komórki Langerhansa mają kluczowe znaczenie w [mechanizmie powstawania zmian](/atopedia/Mechanizm_powstawania_zmian "wikilink") skórnych o charakterze [atopowym](/atopedia/Atopia "wikilink"):

Komórki te posiadają na swojej powierzchni receptory o dużym powinowactwie do fragmentu Fc wolnych [przeciwciał klasy IgE](/atopedia/IgE "wikilink"). Receptor silnie wiąże się ze specyficznym przeciwciałem, które ulega opłaszczeniu, a następnie wiąże wybiórczo dany [antygen](/atopedia/Antygen "wikilink"). Wówczas komórki Langerhansa przemieszczają się z [naskórka](/atopedia/Skóra "wikilink") do lokalnego [węzła chłonnego]({{< relref "atopedia/Węzły_chłonne.md" >}} "wikilink"), gdzie następuje prezentacja antygenu [limfocytom T](/atopedia/Limfocyty_T "wikilink").

W wyniku prezentacji antygenu, wydzielone zostają limfocyty Th1 (pomagające w odpowiedzi typu komórkowego) i Th2 (pomagające w odpowiedzi humoralnej). Zaburzenie równowagi pomiędzy nimi wiąże się z nieprawidłowym funkcjonowaniem [układu immunologicznego](/atopedia/Układ_immunologiczny "wikilink").

U osób z [AZS](/atopedia/Atopowe_zapalenie_skóry "wikilink") stwierdza się zwiększoną obecność komórek Langerhansa w [naskórku]({{< relref "atopedia/Skóra.md" >}} "wikilink") zmienionym chorobowo, co świadczy o miejscowej nadmiernej odporności skóry. [Kortykosterydy]({{< relref "atopedia/Kortykosterydy.md" >}} "wikilink"), maść [Protopic](/atopedia/Protopic "wikilink"), a także promieniowanie UV, miejscowo upośledzają aktywność komórek Langerhansa ([działanie immunosupresyjne](/atopedia/immunosupresja_miejscowa "wikilink")).

**Zobacz też**

-   [Komórki tuczne](/atopedia/Komórki_tuczne "wikilink")
