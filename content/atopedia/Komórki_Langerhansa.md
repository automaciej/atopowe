---
title: Komórki Langerhansa
permalink: /Komórki_Langerhansa/
---

**Komórki Langerhansa -** komórki pochodzenia szpikowego, których głównym zadaniem jest zapoczątkowanie [reakcji immunologicznej](/Reakcja_alergiczna "wikilink") organizmu, poprzez ich zdolność do tzw. prezentacji [antygenu](/Antygen "wikilink"). Stanowią od 3-8% naskórka. Wraz z innymi typami komórek współtworzą układ miejscowej odporności [skóry](/Skóra "wikilink") (układ SALT). Komórki Langerhansa występują także w [błonie śluzowej](/Błona_śluzowa "wikilink") jamy ustnej i narządach limfatycznych.

Uważa się, że komórki Langerhansa mają kluczowe znaczenie w [mechanizmie powstawania zmian](/Mechanizm_powstawania_zmian "wikilink") skórnych o charakterze [atopowym](/Atopia "wikilink"):

Komórki te posiadają na swojej powierzchni receptory o dużym powinowactwie do fragmentu Fc wolnych [przeciwciał klasy IgE](/IgE "wikilink"). Receptor silnie wiąże się ze specyficznym przeciwciałem, które ulega opłaszczeniu, a następnie wiąże wybiórczo dany [antygen](/Antygen "wikilink"). Wówczas komórki Langerhansa przemieszczają się z [naskórka](/Skóra "wikilink") do lokalnego [węzła chłonnego](/węzły_chłonne "wikilink"), gdzie następuje prezentacja antygenu [limfocytom T](/Limfocyty_T "wikilink").

W wyniku prezentacji antygenu, wydzielone zostają limfocyty Th1 (pomagające w odpowiedzi typu komórkowego) i Th2 (pomagające w odpowiedzi humoralnej). Zaburzenie równowagi pomiędzy nimi wiąże się z nieprawidłowym funkcjonowaniem [układu immunologicznego](/Układ_immunologiczny "wikilink").

U osób z [AZS](/Atopowe_zapalenie_skóry "wikilink") stwierdza się zwiększoną obecność komórek Langerhansa w [naskórku](/skóra "wikilink") zmienionym chorobowo, co świadczy o miejscowej nadmiernej odporności skóry. [Kortykosterydy](/kortykosterydy "wikilink"), maść [Protopic](/Protopic "wikilink"), a także promieniowanie UV, miejscowo upośledzają aktywność komórek Langerhansa ([działanie immunosupresyjne](/immunosupresja_miejscowa "wikilink")).

**Zobacz też**

-   [Komórki tuczne](/Komórki_tuczne "wikilink")

[kategoria:ciało człowieka](/kategoria:ciało_człowieka "wikilink")