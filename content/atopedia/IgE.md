+++
date = "2005-01-01T00:00:00+01:00"
permalink = "/IgE/"
title = "IgE"
kategorie = [ "alergia",]

+++

### Informacje ogólne

**IgE** to przeciwciała (immunoglobuliny) klasy E

Odpowiadają one za zjawisko nadwrażliwości typu wczesnego, występujące po kilku minutach po zetknięciu się z antygenem. W reakcji tej biorą udział komórki tuczne (mastocyty) i bazofile (leukocyty zasadochłonne), mające w błonie receptory wiążące IgE. Reakcja immunologiczna polega na związaniu się kompleksów IgE-antygen z komórkami tucznymi oraz bazofilami, co powoduje wydzielanie przez te ostatnie związków o charakterze prozapalnym m. in. histaminy, czego konsekwencją jest [reakcja alergiczna](/atopedia/Reakcja_alergiczna).

### Badania poziomu IgE

#### IgE całkowite

Ogólna ilość przeciwciał klasy IgE jaka występuje w surowicy krwi. Całkowity poziom IgE jest podwyższony u ok. 85% pacjentów z chorobami o tle atopowym (azs, astma, alergiczny nieżyt nosa)[1].

Podwyższony całkowity poziom IgE nie musi jednak świadczyć o alergii[2] - występuje także w:

-   chorobach pasożytniczych (świerzb, glistnica, bąblowica)
-   mukowiscydozie
-   masywnej grzybicy
-   wirusowym zapaleniu wątroby
-   łuszczycy
-   chorobach nerek
-   chorobie Hodgkina
-   chorobie Kawasaki

Norma zależy od wieku, u niemowląt wynosi do 20 IU/ml, u nastolatków już nawet do 100 IU/ml. Wynik (tak jak w przypadku każdego badania laboratoryjnego) należy odnosić do zakresu normy podanego przez dane laboratorium, ponieważ normy mogą być różne także w zależności od metody badania. U chorych na [AZS](/atopedia/AZS) IgE może iść w tysiące, a nawet dziesiątki tysięcy jednostek na ml.

| Wiek            | Wartości IgE [IU/ml] |
|-----------------|----------------------|
| 0 - 11 miesięcy | 1.3 - 14.9           |
| Do 2 lat        | 1.7 - 22.7           |
| 2 lata          | 1.9 - 24.2           |
| 3 - 4 lata      | 0.9 - 36.2           |
| 5 - 6 lat       | 3.0 - 36.4           |
| 7 - 9 lat       | 3.6 - 54.4           |
| 10 - 14 lat     | 2.9 - 103.5          |
| 15 - 21 lat     | 4.6 - 65.0           |

#### IgE swoiste

W surowicy krwi, poziom przeciwciał odpowiedzialnych za specyficzną [reakcję alergiczną]({{< relref "atopedia/Reakcja_alergiczna.md" >}}) – np. uczulenie na [roztocza kurzu domowego]({{< relref "atopedia/Roztocze_kurzu_domowego.md" >}}).

#### Uwaga

Należy pamiętać, że prawidłowy poziom IgE, zarówno całkowitych jak i swoistych, nie wyklucza istnienia alergii, ponieważ badania te dotyczą tylko jednego z mechanizmów jej rozwoju.

### Bibliografia

<references/>
**Przeczytaj również:**

[Odkrycie IgE – 40 lat później](http://alergia.org.pl/lek/index.php?option=com_content&task=view&id=159&Itemid=65), Kruszewski R, Kruszewski J



[1]

[2]

[3] [Diagnostyka laboratoryjna chorób alergicznych](http://www.alergia.org.pl/lek.arch1/archiwum/01_03/diag.html) Białek S, Białek K, Baltaziuk H.
