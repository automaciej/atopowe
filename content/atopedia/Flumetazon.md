---
title: Flumetazon
permalink: /Flumetazon/
---

flumetasone
hormonum
D07AB, D07BB, D07CB

**Działanie:** Syntetyczny [kortykosteroid](/Kortykosteroidy "wikilink"), pochodna fluorowa do stosowania miejscowego. Ma działanie przeciwzapalne, przeciwświądowe i obkurczające naczynia. Flumetazon hamuje syntezę i uwalnianie cytokin IL-1, 2, 3, 6, TNF-a, INF-g, GM-CSF. Hamuje wydzielanie [histaminy](/Histamina "wikilink") i leukotrienów zależne od IgE. Poprzez blokowanie fosfolipazy A2 powoduje zahamowanie syntezy leukotrienów i prostaglandyn, mediatorów procesu zapalnego. Zmniejsza przepuszczalność naczyń włosowatych, zmniejsza obrzęk. Ponieważ flumetazon należy do glikokortykosteroidów o średniej sile działania miejscowego, dlatego prawdopodobieństwo wystąpienia działań niepożądanych nie jest duże. W niewielkim stopniu wchłania się do krwi.

**Wskazania:** Leczenie dermatoz, szczególnie o etiologii [alergicznej](/Alergia "wikilink"), niepowikłanych przez [infekcje](/Infekcja_skóry "wikilink"), a także w różnych postaciach wyprysku, kontaktowym zapaleniu skóry, w przypadkach reakcji fotoalergiczych, neurodermitów, [łuszczycy](/Łuszczyca "wikilink"), liszaja płaskiego, w skórnej postaci tocznia rumieniowatego oraz w rumieniu wielopostaciowym.

**Przeciwwskazania:** Zapalenia skóry o etiologii bakteryjnej, wirusowej, grzybiczej, gruźlica skóry, stany przedrakowe i nowotwory skóry, trądzik pospolity, trądzik różowaty. Przeciwwskazane jest przewlekłe stosowanie na duże powierzchnie skóry.

**Działanie niepożądane:** Ich występowanie zależy od czasu stosowania i wielkości powierzchni leczonej. Długotrwałe stosowanie może spowodować rozszerzenia naczyń skóry (teleangiektazje), zanikowe zapalenie skóry, rozstępy skórne, przebarwienia, trądzik posteroidowy, pieczenie, świąd, wysuszenie skóry. Na skutek wchłaniania preparatu podczas długotrwałego stosowania na rozległe powierzchnie skóry mogą wystąpić objawy ogólne, takie jak w doustnym lub pozajelitowym stosowaniu glikokortykosteroidów.

**Ciąża i laktacja:** Kategoria C.

**Dawkowanie:** Miejscowo w zmienioną chorobowo skórę wciera się emulsję, krem lub maść, początkowo 2-3 razy na dobę, a później 1-2 razy na dobę przez 1-2 tyg.

**Uwagi:** Należy chronić spojówki przed kontaktem z preparatami flumetazonu. Początkowo w ostrych i podostrych dermatozach stosuje się emulsję, a następnie po zmyciu jej wodą nakłada się krem lub maść. Na skórę normalną lub tłustą stosuje się krem, do skóry suchej maść.

[kategoria:maści](/kategoria:maści "wikilink") [kategoria:leki sterydowe](/kategoria:leki_sterydowe "wikilink") [kategoria:ulotki leków](/kategoria:ulotki_leków "wikilink")