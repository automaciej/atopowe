+++
date = "2005-01-01T00:00:00+01:00"
permalink = "/Dieta_eliminacyjna/"
title = "Dieta eliminacyjna"
kategorie = [ "diety",]

+++

**Dieta eliminacyjna** - polega na wyłączeniu z diety tych produktów, na które
jesteśmy uczuleni, przez co unikamy ekspozycji na dany
[alergen](/atopedia/Alergen) (np.: mleko krowie). Dieta ta ma dwa główne cele:

1.  Eliminacja alergenu = brak objawów alergii (efekt doraźny)
1.  Dzięki eliminacji alergenu układ odpornościowy może z czasem "zapomnieć" o
    alergii. Konsekwentnie stosowana dieta może więc dać trwały efekt w postaci
    wyleczenia z uczulenia na dany pokarm, choć to wyleczenie często nie jest
    zupełne - na przykład ktoś, kto nie tolerował wcześniej nawet śladowych
    ilości jajek może po pewnym czasie bezkarnie jeść naleśniki, ale
    niekoniecznie jajecznicę. Dotyczy to szczególnie alergii pokarmowych u
    dzieci.

Są różne formy wprowadzania diety eliminacyjnej – eliminować produkty należy
przede wszystkim w oparciu o własne doświadczenie, następnie opierając sie na
wynikach [testów alergicznych](/atopedia/Testy_alergiczne).
Najczęściej stosowaną metodą jest ustalenie (z pomocą alergologa) diety minimum,
a po pewnym czasie stosowania takiej diety (co służy samo-odczuleniu organizmu),
stopniowe włączanie nowych pokarmów i obserwacja organizmu (zwykle nie częściej
niż 1 rodzaj pokarmu, co 2 tygodnie – o ile nie wystąpi [reakcja
alergiczna](/atopedia/Reakcja_alergiczna)).

Niezależnie od stosowania i utrzymywania diety eliminacyjnej, należy być
ostrożnym przy [wprowadzaniu nowych pokarmów do
diety](/atopedia/Wprowadzanie_nowych_pokarmów). Również gdy powracamy do
produktu, którego nie spożywaliśmy przez dłuższy okres czasu, należy to robić
stopniowo, w niewielkich dawkach.

Przy stosowaniu wszelkich diet, należy pamiętać, że czasem pokarm, który nie
uczulał nas wcześniej spożywany często i w dużych ilościach, może zacząć
uczulać; [alergia na pokarmy](/atopedia/Alergia_pokarmowa) może również zmieniać
się sezonowo, zmieniać w ciągu roku; tak więc najważniejsze to obserwacja
własnego organizmu i tego jakie są reakcje na poszczególne pokarmy, które jemy
oraz nasze [samopoczucie](/atopedia/Poprawa_samopoczucia).

### Dieta u osób dorosłych

Prof. Andrzej Kaszuba twierdzi, że alergie pokarmowe u osób dorosłych mają
marginalne znaczenie. U niemowląt i dzieci owszem, ale u osób dorosłych już
raczej nie.

**Zobacz też**

-   [Alergia](/atopedia/Alergia)
-   [Przepisy kulinarne](/atopedia/Przepisy_kulinarne)
