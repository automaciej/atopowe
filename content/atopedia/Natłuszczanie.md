---
title: Natłuszczanie
permalink: /Natłuszczanie/
date: "2015-01-01T00:00:00+01:00"
---

[Skóra atopowa](/atopedia/Skóra_atopowa "wikilink") wymaga stałego **natłuszczania** oraz **[nawilżania](/atopedia/nawilżanie "wikilink")** - z dwóch powodów:

1.  uszkodzony jest [płaszcz lipidowy](/atopedia/Płaszcz_lipidowy "wikilink") skóry oraz zaburzony proces produkcji ceramidów i lipidów (tzw. [defekt ektodermalny](/atopedia/defekt_ektodermalny "wikilink")) - to jedna z głównych cech skóry atopowej
2.  defekt ten pogłębia się w wyniku smarowania [skóry](/atopedia/skóra "wikilink") - mechanizmy samonaprawcze ulegają uśpieniu, zwłaszcza w przypadku utrzymującego się [stanu zapalnego skóry](/atopedia/stan_zapalny_skóry "wikilink"). Jak powtarzają dermatolodzy: "Gdy zaczniesz natłuszczać skórę, musisz to robić (częściej lub rzadziej) do końca życia"

Największą chłonność na [kremy](/atopedia/kremy "wikilink"), balsamy i [maści](/atopedia/maści "wikilink") ma skóra po oczyszczeniu z martwego naskórka, potu i starych maści. Dlatego ważną rzeczą w pielęgnacji skóry są [kąpiele i mycie skóry atopowej](/atopedia/Pielęgnacja "wikilink") - skóra ulega zmiękczeniu.

Jak smarować skórę?
-------------------

Kremy, balsamy i [maści](/atopedia/maści "wikilink") można wklepywać, rozcierać, wmasowywać, nakładać cienką lub grubszą warstwą - to zależy od nasilenia zmian. Wydaje się, że im bardziej nasilone zmiany, tym cieńszą warstwą kremu należy traktować skórę (aby zapewnić jej jak najlepsze warunki do oddychania) i raczej delikatnie rozcierając niż wmasowując - za to częściej powtarzać zabieg.

W okresie intensywnego natłuszczania [skóry](/atopedia/skóra "wikilink") często tworzą się na niej dokuczliwie piekące i swędzące krostki - to tzw. [foliculitis](/atopedia/foliculitis "wikilink"), czyli stan zapalny mieszków włosowych.

Przed smarowaniem [emolienty](/atopedia/emolienty "wikilink") można ochłodzić w lodówce, chłodna maść pomaga ulżyć [swędzącej](/atopedia/Świąd "wikilink") skórze.

Nie zaleca się stosowania oliwki, która tak skutecznie zatrzymuje wilgoć, że osłabia dodatkowo naturalne mechanizmy nawilżania skóry.

**Zobacz też**

-   [Nawilżanie](/atopedia/Nawilżanie "wikilink")
-   [Emolienty](/atopedia/Emolienty "wikilink")

[kategoria:pielęgnacja](/atopedia/kategoria:pielęgnacja "wikilink")