+++
date = "2005-01-01T00:00:00+01:00"
permalink = "/Natłuszczanie/"
title = "Natłuszczanie"
kategorie = [ "pielęgnacja",]
lastmod = "2016-11-19T15:19:26+00:00"

+++

[Skóra atopowa](/atopedia/Skóra_atopowa) wymaga stałego **natłuszczania** oraz **[nawilżania]({{< relref "atopedia/Nawilżanie.md" >}})** - z dwóch powodów:

1.  uszkodzony jest [płaszcz lipidowy](/atopedia/Płaszcz_lipidowy) skóry oraz zaburzony proces produkcji ceramidów i lipidów (tzw. [defekt ektodermalny]({{< relref "atopedia/Defekt_ektodermalny.md" >}})) - to jedna z głównych cech skóry atopowej
2.  defekt ten pogłębia się w wyniku smarowania [skóry]({{< relref "atopedia/Skóra.md" >}}) - mechanizmy samonaprawcze ulegają uśpieniu, zwłaszcza w przypadku utrzymującego się stanu zapalnego skóry. Jak powtarzają dermatolodzy: "Gdy zaczniesz natłuszczać skórę, musisz to robić (częściej lub rzadziej) do końca życia"

Największą chłonność na kremy, balsamy i maści ma skóra po oczyszczeniu z martwego naskórka, potu i starych maści. Dlatego ważną rzeczą w pielęgnacji skóry są [kąpiele i mycie skóry atopowej](/atopedia/Pielęgnacja) - skóra ulega zmiękczeniu.

Jak smarować skórę?
-------------------

Kremy, balsamy i maści można wklepywać, rozcierać, wmasowywać, nakładać cienką lub grubszą warstwą - to zależy od nasilenia zmian. Wydaje się, że im bardziej nasilone zmiany, tym cieńszą warstwą kremu należy traktować skórę (aby zapewnić jej jak najlepsze warunki do oddychania) i raczej delikatnie rozcierając niż wmasowując - za to częściej powtarzać zabieg.

W okresie intensywnego natłuszczania [skóry]({{< relref "atopedia/Skóra.md" >}}) często tworzą się na niej dokuczliwie piekące i swędzące krostki - to tzw. [foliculitis]({{< relref "atopedia/Foliculitis.md" >}}), czyli stan zapalny mieszków włosowych.

Przed smarowaniem emolienty można ochłodzić w lodówce, chłodna maść pomaga ulżyć [swędzącej](/atopedia/Świąd) skórze.

Nie zaleca się stosowania oliwki, która tak skutecznie zatrzymuje wilgoć, że osłabia dodatkowo naturalne mechanizmy nawilżania skóry.

**Zobacz też**

-   [Nawilżanie](/atopedia/Nawilżanie)
-   Emolienty
