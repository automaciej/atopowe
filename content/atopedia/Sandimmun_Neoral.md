---
title: Sandimmun Neoral
permalink: /Sandimmun_Neoral/
---

**Sandimmun Neoral**, 10 mg, kapsułki elastyczne
**Sandimmun Neoral**, 25 mg, kapsułki elastyczne
**Sandimmun Neoral**, 50 mg, kapsułki elastyczne
**Sandimmun Neoral**, 100 mg, kapsułki elastyczne
*([Ciclosporinum](/atopedia/Ciclosporinum "wikilink"))*

|-------------------------------------------------------------------------------------------------------------------------------------------------------------------------|
| **Należy zapoznać się z treścią ulotki przed zastosowaniem leku.**

 -   Należy zachować tą ulotkę, aby w razie potrzeby móc ją ponownie przeczytać.
 -   Należy zwrócić się do lekarza lub farmaceuty, gdy potrzebna jest rada lub dodatkowa informacja.
 -   Lek ten został przepisany ściśle określonej osobie i nie należy go przekazywać innym, gdyż może im zaszkodzić, nawet jeśli objawy ich choroby są takie same.
 -   Jeśli nasili się którykolwiek z objawów niepożądanych lub wystąpią jakiekolwiek objawy niepożądane niewymienione w ulotce, należy powiadomić lekarza lub farmaceutę  |

Co to jest lek Sandimmun Neoral i w jakim celu się go stosuje
=============================================================

Sandimmun Neoral zawiera cyklosporynę. Należy do grupy leków immunosupresyjnych. Leki immunosupresyjne zmniejszają reakcję organizmu na czynniki rozpoznawane jako "obce", takie jak przeszczepione narządy. System immunologiczny organizmu rozpoznaje przeszczepiony narząd jako ciało obce i próbuje go zaatakować. Lek Sandimmun Neoral zapobiega tej reakcji.

Lek Sandimmun Neoral stosowany jest w:

-   Zapobieganiu odrzucenia przeszczepu po alogenicznej transplantacji nerek, wątroby, serca, serca i płuc, płuc lub trzustki;
-   Leczeniu odrzucania przeszczepu u pacjentów uprzednio otrzymujących inne leki immunosupresyjne;

<!-- -->

-   Zapobieganiu odrzucenia przeszczepu po transplantacji szpiku;
-   Zapobieganiu lub leczeniu choroby przeszczep przeciw gospodarzowi (GVHD)
-   Zapaleniu błony naczyniowej oka;
-   Zespole nerczycowym;
-   Ciężkim czynnym reumatoidalnym zapaleniu stawów;
-   Ciężkiej łuszczycy;
-   Ciężkim atopowym zapaleniu skóry.

Informacje ważne przed zastosowaniem leku Sandimmun Neoral
==========================================================

Kiedy nie stosować leku Sandimmun Neoral
----------------------------------------

Jeśli u pacjenta stwierdzono uczulenie (nadwrażliwość) na cyklosporynę lub którykolwiek z pozostałych składników leku Sandimmun Neoral. Wykaz składników leku Sandimmun Neoral został podany w punkcie 6. tej ulotki. Ważne jest, aby poinformować lekarza o podejrzeniu wystąpienia w przeszłości reakcji alergicznej na którykolwiek z tych składników

Kiedy zachować szczególną ostrożność stosując lek Sandimmun Neoral
------------------------------------------------------------------

Lek Sandinunun Neoral może być przepisywany tylko przez lekarzy mających doświadczenie w leczeniu immunosupresyjnym, którzy mogą zapewnić właściwą obserwację podczas leczenia, włącznie z regularnym pełnym badaniem lekarskim, pomiarem ciśnienia tętniczego krwi i kontrolą laboratoryjnych parametrów, na podstawie których określa się bezpieczeństwo stosowania. Pacjenci po transplantacji powinni być w okresie leczenia cyklosporyną prowadzeni przez ośrodki mające możliwość wykonania odpowiednich badań laboratoryjnych oraz zapewnienia odpowiedniej interwencji medycznej. Lekarz odpowiedzialny za leczenie podtrzymujące powinien otrzymać pełną informację potrzebną do obserwacji pooperacyjnej.

W trakcie leczenia lekiem Sandimmun Neoral należy przeprowadzać kontrolne badania krwi, które między innymi pozwolą ocenić czynność nerek i wątroby. Pacjentom po przeszczepie należy okresowo kontrolować stężenie cyklosporyny we krwi. Na podstawie wyników badań laboratoryjnych, lekarz prowadzący może podjąć decyzję o zmianie dawki leku Sandimmun Neoral.

Tak, jak inne leki immunosupresyjne, cyklosporyna zwiększa ryzyko rozwoju chłoniaków i innych nowotworów złośliwych, szczególnie nowotworów skóry.

Ze względu na potencjalne ryzyko wystąpienia nowotworów złośliwych skóry u osób leczonych lekami immunosupresyjnymi, pacjenci przyjmujący lek Sandimmun Nenial powinni **unikać ekspozycji na światło słoneczne** i nie powinni być poddawani równoczesnemu napromieniowaniu ultrafioletem B (UVB) lub fotochemoterapii (PUVA).

Nie należy podawać leku pacjentom z zaburzeniem czynności nerek z wyjątkiem pacjentów z zespołem nerczycowym z dopuszczalnym stopniem uszkodzenia nerek, niewyrównanym nadciśnieniem tętniczym, trudnymi do opanowania zakażeniami lub nowotworami złośliwymi.

Tak, jak inne leki immunosupresyjne, cyklosporyna zwiększa ryzyko rozwoju różnych zakażeń bakteryjnych, grzybiczych, pasożytniczych i wirusowych.

Częstym i potencjalnie ciężkim powikłaniem w pierwszych kilku tygodniach leczenia lekiem Sandimmun Neoral może być zwiększone stężenia mocznika i kreatyniny w surowicy. Wymienione zmiany czynnościowe są zależne od dawki i przemijające. Sandimmun Neoral może także powodować zależne od dawki i przemijające zwiększanie stężenia bilirubiny w surowicy, a niekiedy też enzymów wątrobowych. Dlatego należy dokładnie monitorować parametry określające czynność nerek i wątroby. Nieprawidłowe ich wartości mogą wymagać zmniejszenia dawki.

W czasie leczenia lekiem Sandimmun Neoral należy regularnie kontrolować ciśnienie tętnicze kiwi. W przypadku rozwoju nadciśnienia tętniczego, lekarz zastosuje odpowiednie leczenie obniżające ciśnienie.

Przed leczeniem oraz po zakończeniu pierwszego miesiąca leczenia wskazane jest oznaczenie stężenia lipidów, ponieważ donoszono, że cyklosporyna może w rzadkich przypadkach powodować przemijające, nieznaczne zwiększenie ich stężenia we krwi. W razie stwierdzenia zwiększenia stężenia lipidów, lekarz rozważy ograniczenie spożycia tłuszczów i jeżeli to wskazane, zmniejszenie dawki cyklosporyny.

Cyklosporyna zwiększa ryzyko wystąpienia zwiększonego stężenia potasu we krwi, szczególnie pacjentów z zaburzeniami czynności nerek, Należy zachować ostrożność w przypadku równoczesnego podawania cyklosporyny z lekami moczopędnymi oszczędzającymi potas, lekami z grupy inhibitorów konwertazy angiotensyny, lekami z grupy antagonistów angiotensyny II i lekami zawierającymi potas oraz u pacjentów stosujących dietę o dużej zawartości potasu. W takich przypadkach lekarz zaleci badanie stężenia potasu w osoczu.

Cyklosporyna zwiększa wydalanie magnezu z krwi. Może to prowadzić do hipomagnezemii, szczególnie w okresie okołotransplantacyjnym. Dlatego w tym okresie zaleca się badanie stężenia magnezu w surowicy, szczególnie w przypadku wystąpienia objawów neurologicznych. Jeśli będzie to konieczne lekarz zaleci podanie magnezu.

Ostrożnie należy leczyć pacjentów z dużym stężeniem kwasu moczowego we krwi.

Należy zachować ostrożność w czasie równoczesnego stosowania cyklosporyny z innymi lekami mogącymi uszkadzać nerki (patrz punkt Stosowanie innych leków).

W czasie leczenia cyklosporyną skuteczność szczepień może być zmniejszona. Nie stosować szczepionek zawierających żywe, osłabione drobnoustroje.

W czasie stosowania leku szczególne znaczenie ma przestrzeganie higieny, a zwłaszcza higieny jamy ustnej i uzębienia.

Jednoczesne podawanie nifedypiny z cyklosporyną może powodować nasilenie przerostu dziąseł w porównaniu z przerostem obserwowanym po podaniu samej cyklosporyny.

Stosowanie leku Sandimmun Neoral z innymi lekami
------------------------------------------------

Należy powiedzieć lekarzowi o wszystkich przyjmowanych ostatnio lekach, również tych, które wydawane są bez recepty.

Liczne związki mają zdolność do zwiększania lub zmniejszania stężenia cyklosporyny w osoczu lub pełnej krwi.

Do leków, które mogą wpływać na stężenie cyklosporyny we krwi należą: barbiturany, karbamazepina, okskarbazepina, fenytoina, nafcylina, sulfadymidyna podawana dożylnie, ryfampicyna, oktreotyd, probukol, orlistat, ziele dziurawca ''(Hypericum perforatum), ''tyklopidyna, sulfinpirazon, terbinafina, bozentan, antybiotyki makrolidowe (np. erytromycyna, azytromycyna i klarytromycyna), ketokonazol, flukonazol, itrakonazol, worikonazol, diltiazem, nikardypina, werapamil, metoklopramid, doustne środki antykoncepcyjne, danazol, metyloprednizolon (duże dawki), allopurinol, amiodaron, kwas cholowy i jego pochodne, leki z grupy inhibitorów proteazy, imatynib, kolchicyna.

Cyklospotyna może zmniejszać klirens digoksyny, kolchicyny, prednizolonu i inhibitotów reduktazy

HMG-CoA (statyn), a co za tym idzie zwiększać stężenie tych substancji w organizmie. Lekarz może zadecydować o zmianie dawki tych leków.

Podczas jednoczesnego stosowania cyklosporyny z lowastatyną, symwastatyną, atorwastatyną, prawastatyną i rzadko, fluwastatyną donoszono o przypadkach toksycznego działania cyklosporyny na mięśnie, takich jak bóle i osłabienie mięśni, zapalenie mięśni oraz rozpad mięśni prążkowanych.

Należy zachować ostrożność w czasie równoczesnego stosowania cyklosporyny z innymi lekami mogącymi uszkadzać nerki, takimi jak: antybiotyki z grupy aminoglikozydów (w tym gentamycyna i tobramycyna), amfoterycyna B, cyprofloksacyna, wankomycyna, trimetoprim (+sulfametoksazol), niesteroidowe leki przeciwzapalne (w tym diklofenak, naproksen, sulindak), melfalan, antagoniści receptora histaminowego H2 (cymetydyna, ranitydyna), metotreksat.

Należy unikać jednoczesnego stosowania takrolimusa z uwagi na zwiększenie ryzyka toksycznego działania na nerki.

Zaleca się ostrożność przy jednoczesnym podawaniu cyklosporyny razem z lerkanidypiną.

Jednoczesne podawanie cyklosporyny powoduje istotne zwiększenia stężenia ewerolimusu i syrolimusu we krwi.

Należy zachować ostrożność przy jednoczesnym stosowaniu leków oszczędzających potas (np leki moczopędne, leki z grupy inhibitorów konwertazy angiotensyny, leki z grupy antagonistów angiotensyny II) lub leków zawierających potas, ponieważ może to prowadzić do znaczącego zwiększenia stężenia potasu w surowicy lewi. Należy poinformować lekarza o przyjmowanych lekach przeciwko nadciśnieniu.

Stosowanie leku Sandimmun Neonal z jedzeniem i piciem
-----------------------------------------------------

Podawany jednocześnie z cyklosporyną sok grejfrutowy zwiększa jej stężenie we krwi.

Stosowanie leku Sandimxnun Neoral u pacjentów w podeszłym wieku
---------------------------------------------------------------

Doświadczenie ze stosowaniem cyklosporyny u pacjentów w podeszłym wieku jest ograniczone, jednakże nie zgłaszano żadnych szczególnych problemów, gdy stosowano cyklosporynę w zalecanych dawkach.

Stosowanie leku Sandimmun Neoral u dzieci
-----------------------------------------

Doświadczenie ze stosowaniem cyklosporyny u dzieci jest ograniczone, jednakże dzieci w wieku powyżej 1 roku otrzymywały cyklosporynę w zwykle stosowanych dawkach bez szczególnych problemów. W kilku badaniach dzieci wymagały zastosowania większych dawek cyklosporyny na kg masy ciała niż dorośli i dawki te były tolerowane.

Ciąża i karmienie piersią
-------------------------

Przed zastosowaniem każdego leku należy poradzić się lekarza łub farmaceuty.

Należy poinformować lekarza o zaistniałej ciąży lub jej podejrzewaniu Lek Sandimmun Neoral powinien być stosowany w czasie ciąży tylko wtedy, gdy możliwa korzyść dla matki przewyższa potencjalne ryzyko dla płodu.

Należy poinformować lekarza o karmieniu piersią. Cyklosporyna, substancja czynna leku Sandimmun Neoral może przenikać do mleka matki i wywierać wpływ na dziecko. Nie należy karmić piersią w czasie leczenia lekiem Sandimmun Neoral.== Prowadzenie pojazdów i obsługa maszyn == Nie ma danych dotyczących wpływu leku Sandimmun Neoral na zdolność prowadzenia pojazdów mechanicznych i obsługiwania urządzeń mechanicznych w ruchu.

Jak stosować lek Sandimmun Neoral
=================================

W każdym przypadku o dawkowaniu decyduje lekarz.

Dawkowanie leku Sandimmun Neoral jest ustalane indywidualnie dla każdego pacjenta i zależy od masy ciała i reakcji na lek. Lekarz określi odpowiednią dawkę leku Sandimmun Neoral, od której należy rozpocząć leczenie. Dawka ta może być co pewien czas zmieniana. Należy kontrolować regularnie masę ciała pacjenta ze względu na to, że dawkowanie leku Sandimmun Neoral zmienia się w zależności od zmniejszenia lub zwiększenia masy ciała.

-   W przypadku pacjentów po przeszczepie, stosowanie leku Sandimmun Neoral jest konieczne dopóki funkcjonuje przeszczepiony narząd
-   Lek należy przyjmować ściśle według zaleceń lekarza. Pacjenci po przeszczepie powinni przyjmować lek o tej samej porze każdego dnia
-   Nigdy nie należy samowolnie zmieniać dawkowania.
-   Nie należy przerywać stosowania leku bez wiedzy lekarza.

Kapsułki leku Sanditnmun Neoral należy potykać w całości, nie rozgryzając Po otwarciu opakowania blistrowego odczuwa się charakterystyczny zapach leku Sandirnmun Neoral. Jest to prawidłowe i nie oznacza, że kapsułki nie nadają się do użycia. Nie należy stosować leku, jeżeli folia aluminiowa na blistrze zawierającym kapsułki jest uszkodzona lub została usunięta.

Zażycie większej niż zalecana dawki leku Sandimmun Neoral
---------------------------------------------------------

Jeśli przypadkowo została przyjęta o wiele większa ilość leku Sandimrnun Neor al niż zalecona przez lekarza, należy natychmiast powiadomić lekarza prowadzącego lub zgłosić się do izby przyjęć najbliższego szpitala

Pominięcie zastosowania leku Sandimmun Neoral
---------------------------------------------

Nie należy stosować dawki podwójnej w celu uzupełnienia pominiętej dawki

Możliwe działania niepożądane
=============================

Jak każdy lek, lek Sandimmun Neoral może powodować działania niepożądane, chociaż nie u każdego one wystąpią.

Należy natychmiast poinformować lekarza o jakichkolwiek nieoczekiwanych objawach w czasie stosowania leku Sandimmun Neoral. Dotyczy to również objawów, które nie wydają się być związane ze stosowaniem tego leku.

Do najczęściej obserwowanych działań niepożądanych *(prawdopodobnie wystąpią częściej niż u 10 pacjentów na 100)*, jakie mogą pojawić się w czasie leczenia lekiem Sandimmun Neoral, należą: zaburzenie czynności nerek (należy poinformować lekarza prowadzącego, jeżeli zauważy się zmiany w objętości moczu, wystąpi ból w czasie jego oddawania, zaobserwuje się obecność krwi lub zmieniony zapach moczu albo potrzeba jego oddawania będzie częstsza niż zwykle), nadciśnienie tętnicze, drżenie, bóle głowy i hiperlidemia.

Do często występujących działań niepożądanych ''(prawdopodobnie wystąpią u 1 do 10 pacjentów na 100) ''należą: parestezje, zaburzenia czynności wątroby, zaburzenia żołądka i jelit (utrata apetytu, nudności, wymioty, ból brzucha, biegunka), przerost dziąseł, zaburzenia czynności wątroby, zwiększenie stężenia potasu i kwasu moczowego we krwi, zmniejszenie stężenia magnezu we krwi, kurcze mięśni, mialgia, nadmierne owłosienie i zmęczenie.

Niezbyt często ''(u 1 do 10 pacjentów na 1000) ''obserwowano: objawy encefalopatii (drgawki, splątanie, dezorientacja, zmniejszona reaktywność, pobudzenie, bezsenność, zaburzenia widzenia, ślepota korowa, śpiączka, niedowład, ataksja móżdżkowa), niedokrwistość, małopłytkowość, wysypka, obrzęki, zwiększenie masy ciała.

Rzadko ''(u 1 do 10 pacjentów na 10 000) ''opisywano: polineuropatię obwodową, zapalenie trzustki, hiperglikemię, osłabienie mięśni, miopatię, zaburzenia miesiączkowania, ginekomastię.

Bardzo rzadko *(rzadziej niż u 1 pacjenta na 10 000)* obserwowano: obrzęk tarczy nerwu wzrokowego, miktoangiopatyczną niedokrwistość hemolityczną i zespól hemolityczno-mocznicowy.

Przypadki rozwoju nowotworów złośliwych nie były częstsze niż u osób stosujących konwencjonalną terapię immunosupresyjną.

Jeśli nasili się którykolwiek z objawów niepożądanych lub wystąpią jakiekolwiek objawy niepożądane niewymienione w ulotce, należy powiadomić lekarza lub farmaceutę.

Jak przechowywać lek Sandimmun Neoral
=====================================

-   Lek należy przechowywać w miejscu niedostępnym i niewidocznym dla dzieci.
-   Przechowywać w oryginalnym opakowaniu
-   Przechowywać w temperaturze poniżej 25°C
-   Nie używać opakowań, które są zniszczone lub mają ślady otwierania
-   Nie należy stosować po upływie terminu ważności zamieszczonego na opakowaniu

Inne informacje
===============

Co zawiera lek Sandimmun Neoral
-------------------------------

Substancją czynną leku jest cyklosporyna.

Inne składniki leku to dl-alfa-tokoferol, etanol absolutny, glikol propylenowy, mono-, dwu- i trójglicerydy z oleju kukurydzianego, polioksyety1owany olej rycynowy. Otoczka kapsułki: tytanu dwutlenek, glicerol 85%, glikol polietylenowy, żelatyna, tlenek żelaza czarny (kapsułki 25 mg i 100 mg), rozpuszczalniki.

Jak wygląda lek Sandimmun Neoral i co zawiera opakowanie
--------------------------------------------------------

Lek Sandimmun Neoral, kapsułki elastyczne 10 mg, jest dostępny w blistrach wykonanych z folii aluminiowej po 10 kapsułek każdy, w tekturowym pudelku. Jedno opakowanie zawiera 60 kapsułek.

Lek Sandirnmun Neoral, kapsułki elastyczne 25 mg, 50 mg i 100 mg, jest dostępny w blistrach wykonanych z folii aluminiowej po 5 kapsułek każdy, w tekturowym pudełku. Jedno opakowanie zawiera 50 kapsułek.

Podmiot odpowiedzialny
----------------------

Novartis Pharma GmbH
Roonstrasse 25
D - 90429 Nürnberg
Niemcy

Wytwórca
--------

Novartis Pharma Produktions GmbH
Öflinger Straβe 44
79664 Wehr
Niemcy

W celu uzyskania bardziej szczegółowych informacji, należy zwrócić się do przedstawiciela podmiotu odpowiedzialnego.

Al W Witosa 31
00-710 Warszawa
tel : +48 22 55 08 888

------------------------------------------------------------------------

**Zobacz też**

-   [Cyklosporyna](/atopedia/Cyklosporyna "wikilink")
-   [Leki immunosupresyjne](/atopedia/Leki_immunosupresyjne "wikilink")

[kategoria:leki doustne](/atopedia/kategoria:leki_doustne "wikilink") [kategoria:leki immunosupresyjne](/atopedia/kategoria:leki_immunosupresyjne "wikilink") [kategoria:ulotki leków](/atopedia/kategoria:ulotki_leków "wikilink")