+++
date = "2005-01-01T00:00:00+01:00"
permalink = "/Reakcja_alergiczna/"
title = "Reakcja alergiczna"
kategorie = [ "Alergia", "przyczyny atopowego zapalenia skóry",]

+++

**Reakcja alergiczna** - jest to złożona reakcja [układu immunologicznego](/atopedia/Układ_immunologiczny) na kontakt z [alergenem](/atopedia/Alergen) i polega na wytwarzaniu [przeciwciał](/atopedia/Przeciwciało), czyli specyficznych substancji białkowych (immunoglobulin – głównie klasy [IgE](/atopedia/IgE)) oraz pobudzaniu swoistych komórek (limfocytów T). Przeciwciała wiążą się z [komórkami tucznymi](/atopedia/Komórki_tuczne) (występującymi m. in. w skórze i błonach śluzowych) – przy powtórnym kontakcie z alergenem następuje reakcja zapalna, w wyniku której wyzwalają się substancje ([histamina](/atopedia/Histamina), leukotrieny, cytokiny i inne) odpowiedzialne za wystąpienie takich objawów jak np. [nieżyt nosa](/atopedia/Alergiczny_nieżyt_nosa), [świąd skóry](/atopedia/Świąd), [skurcz oskrzeli](/atopedia/Astma_oskrzelowa) (duszność), obrzęk, kichanie, kaszel, biegunka i inne.

Reakcja alergiczna może być natychmiastowa lub opóźniona. Może obejmować jeden narząd (np. [błony śluzowe]({{< relref "atopedia/Błona_śluzowa.md" >}}) nosa) lub układ (np. oddechowy, w przypadku [astmy]({{< relref "atopedia/Astma_oskrzelowa.md" >}})). Różne też może być nasilenie reakcji alergicznej.

Dla życia ludzkiego niebezpieczna jest silna reakcja prowadząca do [wstrząsu anafilaktycznego](/atopedia/Wstrząs_anafilaktyczny) – np. silny skurcz oskrzeli, zwężenie dróg oddechowych, powoduje nagły spadek ciśnienia (silne [puchnięcie]({{< relref "atopedia/Puchnięcie.md" >}}) – nagłe odsączenie osocza z krwi), utratę przytomności, zatrzymanie oddechu – w takich wypadkach potrzebna jest natychmiastowa pomoc.

Osoby silnie uczulone (np.: na jad pszczół) powinny zawsze być w posiadaniu minimalnego [zestawu do reanimacji](/atopedia/Zestaw_do_reanimacji).

**Zobacz też**

-   [Alergia](/atopedia/Alergia)
