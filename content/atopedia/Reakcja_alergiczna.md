---
title: Reakcja alergiczna
permalink: /Reakcja_alergiczna/
---

**Reakcja alergiczna** - jest to złożona reakcja [układu immunologicznego](/Układ_immunologiczny "wikilink") na kontakt z [alergenem](/Alergen "wikilink") i polega na wytwarzaniu [przeciwciał](/Przeciwciało "wikilink"), czyli specyficznych substancji białkowych (immunoglobulin – głównie klasy [IgE](/IgE "wikilink")) oraz pobudzaniu swoistych komórek (limfocytów T). Przeciwciała wiążą się z [komórkami tucznymi](/Komórki_tuczne "wikilink") (występującymi m. in. w skórze i błonach śluzowych) – przy powtórnym kontakcie z alergenem następuje reakcja zapalna, w wyniku której wyzwalają się substancje ([histamina](/Histamina "wikilink"), leukotrieny, cytokiny i inne) odpowiedzialne za wystąpienie takich objawów jak np. [nieżyt nosa](/Alergiczny_nieżyt_nosa "wikilink"), [świąd skóry](/Świąd "wikilink"), [skurcz oskrzeli](/Astma_oskrzelowa "wikilink") (duszność), obrzęk, kichanie, kaszel, biegunka i inne.

Reakcja alergiczna może być natychmiastowa lub opóźniona. Może obejmować jeden narząd (np. [błony śluzowe](/błona_śluzowa "wikilink") nosa) lub układ (np. oddechowy, w przypadku [astmy](/astma "wikilink")). Różne też może być nasilenie reakcji alergicznej.

Dla życia ludzkiego niebezpieczna jest silna reakcja prowadząca do [wstrząsu anafilaktycznego](/Wstrząs_anafilaktyczny "wikilink") – np. silny skurcz oskrzeli, zwężenie dróg oddechowych, powoduje nagły spadek ciśnienia (silne [puchnięcie](/puchnięcie "wikilink") – nagłe odsączenie osocza z krwi), utratę przytomności, zatrzymanie oddechu – w takich wypadkach potrzebna jest natychmiastowa pomoc.

Osoby silnie uczulone (np.: na jad pszczół) powinny zawsze być w posiadaniu minimalnego [zestawu do reanimacji](/Zestaw_do_reanimacji "wikilink").

**Zobacz też**

-   [Alergia](/Alergia "wikilink")

[Kategoria:Alergia](/Kategoria:Alergia "wikilink")

[kategoria:przyczyny atopowego zapalenia skóry](/kategoria:przyczyny_atopowego_zapalenia_skóry "wikilink")