+++
date = "2015-01-01T00:00:00+01:00"
permalink = "/Reakcja_alergiczna/"
title = "Reakcja alergiczna"
kategorie = [ "Alergia", "przyczyny atopowego zapalenia skóry",]

+++

**Reakcja alergiczna** - jest to złożona reakcja [układu immunologicznego](/atopedia/Układ_immunologiczny "wikilink") na kontakt z [alergenem](/atopedia/Alergen "wikilink") i polega na wytwarzaniu [przeciwciał](/atopedia/Przeciwciało "wikilink"), czyli specyficznych substancji białkowych (immunoglobulin – głównie klasy [IgE](/atopedia/IgE "wikilink")) oraz pobudzaniu swoistych komórek (limfocytów T). Przeciwciała wiążą się z [komórkami tucznymi](/atopedia/Komórki_tuczne "wikilink") (występującymi m. in. w skórze i błonach śluzowych) – przy powtórnym kontakcie z alergenem następuje reakcja zapalna, w wyniku której wyzwalają się substancje ([histamina](/atopedia/Histamina "wikilink"), leukotrieny, cytokiny i inne) odpowiedzialne za wystąpienie takich objawów jak np. [nieżyt nosa](/atopedia/Alergiczny_nieżyt_nosa "wikilink"), [świąd skóry](/atopedia/Świąd "wikilink"), [skurcz oskrzeli](/atopedia/Astma_oskrzelowa "wikilink") (duszność), obrzęk, kichanie, kaszel, biegunka i inne.

Reakcja alergiczna może być natychmiastowa lub opóźniona. Może obejmować jeden narząd (np. [błony śluzowe](/atopedia/błona_śluzowa "wikilink") nosa) lub układ (np. oddechowy, w przypadku [astmy](/atopedia/astma "wikilink")). Różne też może być nasilenie reakcji alergicznej.

Dla życia ludzkiego niebezpieczna jest silna reakcja prowadząca do [wstrząsu anafilaktycznego](/atopedia/Wstrząs_anafilaktyczny "wikilink") – np. silny skurcz oskrzeli, zwężenie dróg oddechowych, powoduje nagły spadek ciśnienia (silne [puchnięcie](/atopedia/puchnięcie "wikilink") – nagłe odsączenie osocza z krwi), utratę przytomności, zatrzymanie oddechu – w takich wypadkach potrzebna jest natychmiastowa pomoc.

Osoby silnie uczulone (np.: na jad pszczół) powinny zawsze być w posiadaniu minimalnego [zestawu do reanimacji](/atopedia/Zestaw_do_reanimacji "wikilink").

**Zobacz też**

-   [Alergia](/atopedia/Alergia "wikilink")
