---
title: Klinika w Gelsenkirchen
permalink: /Klinika_w_Gelsenkirchen/
---

Klinika medycyny holistycznej w niemieckiej miejscowości Gelsenkirchen. Jej terapeuci wychodzą z założenia, że wszystkie choroby alergiczne są spowodowane przez zaburzenia osobowości, dlatego też należy je leczyć wyłącznie poprzez psychoterapię. Postępowanie w klinice w Gelsenkirchen zakłada, że sytuacje stresowe mogą być odpowiedzialne za powstanie neurodermitis (jak inaczej określa się AZS). Każda choroba chroniczna powstaje poprzez uczucie, które niespodziewanie obejmuje daną osobę, i które jest porównywalne z szokiem. W przypadku neurodermitis jest to uczucie rozstania. Osoba chora boi się rozstań.

**Krytyka**

Metoda terapeutyczna stosowana w Klinice jest oparta na kontrowersyjnych hipotezach profesora Stemmanna. Lwia część lekarzy klasycznych, a nawet część samych homeopatów, odrzuca jego stanowisko w kwestii przyczyn chorób alergicznych. Ponadto dokonuje nadużyć jeśli chodzi o raka, uważając, że skoro rak również jest tylko chorobą psychiki, wówczas wina leży po stronie pacjenta, a sam chory nie potrzebuje leków ani chirurgii. Nie zostało też potwierdzone naukowo, jakoby główną albo choćby częściową przyczyną powstania AZS czy jakiejkolwiek innej choroby alergicznej były negatywne emocje. Choć na polskich forach dyskusyjnych na temat AZS przewija się wątek tej kliniki, w samych Niemczech jest ona ostro krytykowana i niepopularna.

Niemiecka Kasa Chorych oskarżyła Klinikę o wyłudzenie 50 mln euro. Prokurator nie wszczął jednak dochodzenia ze względu na lukę prawną - w Niemczech tego typu ośrodki terapeutyczne, które są finansowane przez Kasy Chorych, nie są zobowiązane do stosowania działających metod leczenia.

**Linki zewnętrzne**

-   -

[Kategoria:Psychika](/atopedia/Kategoria:Psychika "wikilink") [Kategoria:Niekonwencjonalne metody leczenia](/atopedia/Kategoria:Niekonwencjonalne_metody_leczenia "wikilink")