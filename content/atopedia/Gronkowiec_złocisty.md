+++
date = "2005-01-01T00:00:00+01:00"
permalink = "/Gronkowiec_złocisty/"
title = "Gronkowiec złocisty"
kategorie = [ "objawy atopowego zapalenia skóry",]

+++

**Gronkowiec złocisty** (*Staphylococcus aureus*) jest bakterią powodującą [infekcje skóry]({{< relref "atopedia/Infekcja_skóry.md" >}} "wikilink").

### Definicja i występowanie

Jest to bakteria, której komórki tworzą kształt grona i która na sztucznym podłożu tworzy kolonie o charakterystycznym złotożółtym zabarwieniu. Gronkowiec złocisty należy do tzw. drobnoustrojów oportunistycznych, czyli zasiedla [skórę](/atopedia/Skóra "wikilink") oraz błony śluzowe człowieka i dla zdrowego organizmu jest niegroźny. Jednak na skórze chorej - atopowej bakteria ta może wywoływać stany zapalne i utrudniać [gojenie]({{< relref "atopedia/Gojenie.md" >}} "wikilink").

Gronkowiec złocisty przylega do skóry suchej ok. 20 razy silniej niż do skóry nieatopowej, dlatego skóra pacjentów z AZS jest znacznie częściej skolonizowana tą bakterią, niż skóra osób zdrowych (u ludzi zdrowych jest obecna, jak i wiele innych bakterii). Dotyczy to zarówno skóry objętej zmianami chorobowymi jak i wolnej od objawów zapalnych. Zaobserwowano zależność, że czym silniejsze objawy choroby, tym większy stopień kolonizacji gronkowcem złocistym. Ponadto większy procent atopików niż nieatopików jest nosicielem gronkowca w nosogardzieli, workach spojówkowych i na krawędziach powiek.

### Mechanizm działania

Kolonizacja skóry gronkowcem złocistym nasila objawy AZS. Skóra blisko 100% pacjentów z AZS jest skolonizowana tym mikroorganizmem. Pośród szczepów gronkowca złocistego wyizolowanych ze skóry objętej zmianami chorobowymi, większość wytwarza czynniki zjadliwości - enterotoksyny, będące białkami o charakterze superantygenów.

Superantygeny gronkowcowe:

-   stymulują bezpośrednio komórki prezentujące antygen, czyli limfocyty B oraz makrofagi,
-   mają zdolność do bezpośredniej aktywacji [limfocytów T](/atopedia/Limfocyty_T "wikilink") (bez udziału komórek prezentujących [antygen](/atopedia/Antygen "wikilink")). Aktywacja ta jest związana z wydzielaniem przez limfocyty T licznych [cytokin](/atopedia/Cytokiny "wikilink"), co może wzmagać lub wydłużać [proces zapalny w skórze](/atopedia/Stan_zapalny_skóry "wikilink").

U znacznej większości chorych na AZS znajduje się przeciwciała [IgE](/atopedia/IgE "wikilink") skierowane przeciwko enterotoksynom gronkowca złocistego.

### Terapia

Promieniowanie [PUVA](/atopedia/PUVA "wikilink") oraz [UVB](/atopedia/UVB "wikilink") znacząco ogranicza rozwój gronkowców, w sposób proporcjonalny do zastosowanej dawki, co może być podstawą skuteczności fototerapii.

Efektywność antybiotykoterapii u pacjentów bez oznak [infekcji bakteryjnych](/atopedia/Infekcja_skóry "wikilink") jest znikoma. Jeżeli oznaki infekcji są widoczne, terapia antybiotykowa jest zwykle wysoko skuteczna; niemniej jednak częste lub/i długotrwałe stosowanie tych samych preparatów może być przyczyną wytworzenia się odpornych szczepów gronkowca.

W leczeniu rozwiniętych [infekcji bakteryjnych skóry]({{< relref "atopedia/Infekcja_skóry.md" >}} "wikilink"), znacznie bardziej skuteczne są [antybiotyki]({{< relref "atopedia/Antybiotyki.md" >}} "wikilink") stosowane doustnie. Stosowane (miejscowo) w maściach działają wolniej, a przy uogólnionych [infekcjach](/atopedia/Infekcja_skóry "wikilink") są nieskuteczne. [](/images/Gronkowiec_złocisty_50_000x.jpg "Gronkowiec złocisty w powiększeniu 50000x") Stosuje się też (również u dzieci):

-   maść [Triderm](/atopedia/Triderm "wikilink")
-   Kwas fusydowy (Fucidin - maść 2-procentowa), działający selektywnie przeciw gronkowcom złocistym koagulazododatnim i ujemnym, a także na szczepy oporne na metycylinę
-   kąpiele w roztworze nadmanganianu potasu
-   wodny (u dzieci) lub alkoholowy roztwór fioletu gencjanowego (gencjana)
-   preparaty zawierające kwas borny (nie wolno stosować u dzieci ze względu na to że środek ten wchłaniając się przez skórę działa toksycznie)
-   kliochinol (Vioform)
-   penicyliny oporne na penicylinazę gronkowcową (metycylina, kloksacylina, dikloksacylina, flukloksacylina, oksacylina oraz cefalosporyny, zwłaszcza II generacji (m.in. cefamandol, cefuroksyn)
-   U dzieci uczulonych na penicylinę należy brać pod uwagę zastosowanie klindamycyny (szerokie spektrum działania przeciwbakteryjnego z uwzględnieniem także niektórych szczepów gronkowców metycylinoopornych)
-   preparaty zawierające mupirocynę (Bactroban – 2 proc. maść), której szerokie spektrum przeciwbakteryjne obejmuje zarówno gronkowce, jak i paciorkowce
-   preparaty zawierających środki antyseptyczne, np. chlorheksydynę (Chlorhexidinum) lub klochinol (Clioquinol, Vioform), charakteryzującymi się silnym działaniem przeciwbakteryjnym (zwłaszcza na bakterie Gram-dodatnie) oraz stosunkowo dobrą tolerancją.

**Linki zewnętrzne**

-   [Gronkowiec złocisty](http://www.gronkowiec.pl/gronkowiec_zlocisty.html)
