---
title: Pączki bez jajek i mleka
permalink: /Pączki_bez_jajek_i_mleka/
date: "2015-01-01T00:00:00+01:00"
---

Składniki:
----------

-   500 g mąki
-   pół opakowania cukru waniliowego
-   3/4 szklanki cukru
-   200 g stopionego masła ale nie gorącego!
-   1,5 szklanki ciepłej wody
-   2 łyżeczki spirytusu, ewentualnie wódki (alkohol ten na 100% odparuje, a spowoduje że ciasto będzie pulchne)
-   śliwkowe powidła bądź różana konfitura
-   cukier puder do posypania
-   parę kropli zapachu migdałowego
-   olej do smażenia
-   szczypta soli

Opis:
-----

1.  Do kubeczka włożyć drożdże, 1 łyżkę cukru, 1 łyżkę mąki, dodać 1/2 szklanki ciepłej wody i dobrze to wszystko razem rozetrzeć. Następnie nakryć dobrze kubeczek ściereczką i odstawić w ciepłe miejsce (nie w gorące). Masło rozpuścić w rondelku i odstawić do ostygnięcia.
2.  Mąkę przesiać, dodać cukier, szczyptę soli i połowę op. cukru waniliowego (tego małego), dodać rozczyn z drożdży wszystko razem dobrze wyrobić ciasto, tak długo aż będzie odchodzić od rąk i miski.
3.  Do wrobionego ciasta dodać rozpuszczone masło, spirytus i parę kropli zapachu. Dobrze wyrobić ciasto dopóki nie będzie jednolite i gładko odchodzić od miski i rąk. Następnie wyrobione ciasto odstawić przekryte dobrze ściereczką w ciepie miejsce.
4.  Gdy ciasto podwoi swoją objętość po kawałku rozwałkowywać i wykrajać szklanką (brzegi szklanki obtoczone w mące) po 2 krążki. Na jeden nakładać łyżeczkę marmolady i oba dobrze zaklejać, uformować i odłożyć po ściereczkę na ok. 15 min. do wyrośnięcia.
5.  Smażyć w głębokim oleju z obu stron. Upieczone wyjąc na serwetki lub ręczniczki papierowe (aby wsiąkły tłuszcz) i posypać cukrem pudrem.

[kategoria:przepisy](/atopedia/kategoria:przepisy "wikilink")