+++
date = "2016-11-19T11:51:40Z"
kategorie = [ "podstawowe wiadomości",]
title = "Słowniczek pojęć"
decription = ""
image = ""
aliases = [
    "/atopedia/UVB/",
    "/atopedia/Przeczos/",
    "/atopedia/Przeczosy/",
    "/atopedia/Tachyfilaksja/",
    "/atopedia/Alergologia/",
    "/atopedia/Psolaren/",
    "/atopedia/Łuszczenie/",
    "/atopedia/Limfocyty_B/",
    "/atopedia/Melanina/",
    "/atopedia/Przysadka_mózgowa/",
    "/atopedia/Uierzalf/",
    "/atopedia/Leki_sedatywne/",
    "/atopedia/Lichenizacja/",
    "/atopedia/Spojówka/",
    "/atopedia/Skóra_właściwa/",
    "/atopedia/Błona_śluzowa/",
    "/atopedia/Obrzęk_naczynioruchowy/",
    "/atopedia/Dziegieć/",
]
lastmod = "2016-11-20T13:29:12+00:00"

+++

**Alergologia** (gr. *allos*, inny) jest nauką zajmującą się rozpoznawaniem i
leczeniem chorób związanych [nieprawidłową reakcją
organizmu](/atopedia/Reakcja_alergiczna) ludzkiego opartą o mechanizm
immunologiczny.

**Błona śluzowa** (śluzówka) (gr. *mucosa*) - wyściółka przewodów i narządów
wewnętrznych organizmu kręgowca. Składa się z dwóch zasadniczych warstw: blaszki
właściwej i pokrywającego ją nabłonka. Nabłonek różnych przewodów wewnętrznych
może mieć różne właściwości, w zależności od funkcji. Pod blaszką właściwą może
występować warstwa mięśni.

**Dziegieć** - smolista substancja używana m.in. do leczenia łuszczycy.

**Leki sedatywne** - są to leki działające na ośrodkowy układ nerwowy,
działające uspokajająco, przeciwświądowo i nasennie. Należą do nich m.in.
[Atarax](/atopedia/Atarax) (Hydroxizinum) i
[Clemastin](/atopedia/Clemastin) działający również antyhistaminowo.

**Lichenizacja** - pogrubienie skóry w wyniku [drapania](/atopedia/Drapanie) i
przewlekłego stanu zapalnego. Skóra z wyraźną lichenizacją wygląda jakby była
oglądana przez szkło powiększające - widoczne są wyraźne zmarszczenia,
poprzeczne bruzdy.

**Limfocyty B** odpowiedzialne są za produkcję
[przeciwciał](/atopedia/Przeciwciało) skierowanych przeciwko
konkretnym [antygenom](/atopedia/Antygen). Bardzo dużo limfocytów B
występuje w czasie infekcji bakteryjnych.  Limfocyty B powstają i dojrzewają w
szpiku, dlatego mówimy, że są szpikozależne.

**Łuszczenie** skóry to proces, w którym [zrogowaciały](/atopedia/Rogowacenie)
[naskórek](/atopedia/Naskórek) odrywa się i odpada, stając się głównym
składnikiem [kurzu](/atopedia/Kurz) domowego.

**Melanina** to substancja, która chroni powłokę ciała przed promieniowaniem
ultrafioletowym, które może doprowadzić do przekształcania komórek
[skóry](/atopedia/Skóra), w komórki potomne (rakowe). Posiada brązowy
barwnik, dzięki któremu opalamy się właśnie na brązowo.

**Obrzęk naczynioruchowy** może być wywoływany reakcją alergiczną lub
nadwrażliwością organizmu np. na lek. Jest to obrzęk mogący obejmować skórę oraz
tkankę podskórną twarzy, języka, powiek, ust, krtani, jak również całego układu
pokarmowego, kończyn, serca lub narządów płciowych. Często obrzękowi towarzyszy
[pokrzywka]({{< relref "atopedia/Pokrzywka.md" >}}). Obrzęk krtani
czy języka może prowadzić do uduszenia. Innym następstwem obrzęku może być
[wstrząs anafilaktyczny]({{< relref "atopedia/Wstrząs_anafilaktyczny.md" >}}).

**Przeczos** - uszkodzenie [naskórka](/atopedia/Naskórek) pod wpływem
[drapania](/atopedia/Drapanie), najczęściej w kształcie linii.
Przeczosy [goją się](/atopedia/Gojenie) całkowicie i nie zostają po
nich blizny.

**Przysadka mózgowa** jest to gruczoł nadrzędny dla innych, ale nie wszystkich
gruczołów. Nadrzędny tzn. oddziałuje, na inne gruczoły, przez wydzielanie
hormonów tropowych, stymulując wydzielanie hormonów z gruczołów podrzędnych. Ta
zasada sprawia, że przysadka jest bezpośrednio powiązana funkcjonalnie z
gruczołami obwodowymi.

**Psolaren** - Substancja zwiększająca wrażliwość skóry na działanie
promieniowania słonecznego. Stosowana jest w terapii [PUVA](/atopedia/PUVA)
(psolaren + UVA) jako fotouczulacz.

**Skóra właściwa** (łącznotkankowa) - znajdują się w niej włókna kolagenowe,
które nadają skórze elastyczność i umożliwiają rozciągliwość. Ponadto w skórze
właściwej znajdują się naczynia krwionośne, zakończenia nerwowe, włosy, gruczoły
łojowe i potowe.  Jeżeli skóra właściwa ulegnie uszkodzeniu, po zagojeniu się
pozostają blizny.

**Spojówka** jest to delikatna błona śluzowa, która umożliwia ruchy gałki
ocznej. Zawiera ona liczne naczynia krwionośne, stąd też występujące
zaczerwienienie oczu w czasie stanu zapalnego. Między komórkami nabłonka
znajdują się komórki kubkowe, których liczba gwałtownie wzrasta w czasie stanów
zapalnych.

**Tachyfilaksja** to zjawisko występowania dość szybkiej utraty wrażliwości na
lek w przypadku jego częstego (bez odpowiednich przerw) podawania. Wynika ono z
wysycenia receptorów glikokortykosteroidowych i jest odwracalne po okresowym
zaniechaniu aplikacji preparatu.

**Uierzalf** jest maścią przeznaczoną do pielęgnacji krowich wymion. Co ciekawe,
można ją dostać w niektórych sklepach kosmetycznych.  Jest to jedna z
najcięższych, tj. najbardziej tłustych maści jakie można dostać.  Nie zawiera
żadnych substancji aktywnych.

**UVB** - Stanowi ono 5% całego promieniowania ultrafioletowego docierającego do
powierzchni Ziemi. To ono jest odpowiedzialne za pojawianie się rumienia i
oparzeń słonecznych, a także powoduje pigmentację czyli efekt opalonej skóry.
