---
title: Tetralysal
permalink: /Tetralysal/
---

Tetralysal
----------

**GALDERMA®**

*limecyclinum*

kapsułka twarda, 150 mg

*(Ulotka informacyjna dla pacjenta)*

Przed zastosowaniem preparatu należy zapoznać się z treścią ulotki informacyjnej.

Skład
-----

**1 kapsułka zawiera:**

Substancja czynna: limecyklina 150,0 mg w przeliczeniu na tetracyklinę

Substancje pomocnicze: stearynian magnezu, krzemionka uwodniona precypitat, skrobia kukurydziana, laktoza. Skład kapsułki: żelatyna, dwutlenek tytanu E171, erytrozyna E127, żółcień cholinowa E104

Opis działania
--------------

Limecyklina jest antybiotykiem należącym do grupy tetracyklin. Efekt terapeutyczny w trądziku polega na działaniu:

-   przeciwbakteryjnym wobec *Propionibacterium acnes*,
-   przeciwzapalnym,
-   unieczynniającym bakteryjny enzym odpowiedzialny za produkcję drażniących kwasów tłuszczowych.

Klinicznie wpływa na zmniejszenie ilości elementów zapalnych:

-   grudek,
-   krost,
-   guzków,
-   cyst,
-   nacieków.

Wskazania do stosowania
-----------------------

Wskazaniem do stosowania preparatu jest trądzik pospolity (*acne vulgaris*) ze zmianami zapalnymi w postaci grudek, krost, guzków, cyst oraz nacieków.

Tetralysal może być również stosowany w trądziku różowatym (*rosacea*).

Przeciwwskazania
----------------

Leku nie wolno stosować:

-   w przypadku nadwrażliwości na tetracykliny,
-   u dzieci poniżej 12, roku życia z powodu ryzyka wystąpienia trwałych przebarwień zębów i zahamowania rozwoju szkliwa,
-   w okresie ciąży i karmienia piersią (ryzyko wystąpienia trwałych przebarwień zębów i zahamowania rozwoju szkliwa),
-   w połączeniu z izotretinoiną podawaną wewnętrznie (Roacutane®, Acutane®).

Ostrzeżenia
-----------

Podczas leczenia należy unikać ekspozycji na słońce i promieniowanie ultrafioletowe. W przypadku wystąpienia zmian skórnych o charakterze zaczerwienienia należy przerwać leczenie preparatem Tetralysal, Lek należy stosować ze szczególną ostrożnością u pacjentów z upośledzoną funkcją nerek lub wątroby. Przedawkowanie może uszkodzić wątrobę. Przyjmowanie preparatu przeterminowanego może spowodować uszkodzenie nerek.

**Stosowanie leku podczas ciąży i karmienia piersią**

Nie należy stosować preparatu u kobiet w ciąży i matek karmiących.

**Wpływ leku na zdolność kierowania pojazdami mechanicznymi, obsługę maszyn i sprawność psychofizyczną**

Tetralysal nie ma wpływu na zdolność prowadzenia pojazdów mechanicznych.

**Oddziaływanie z innymi lekami (interakcje)**

Przeciwwskazane jest leczenie skojarzone tetracyklinami z izotretinoiną podawaną wewnętrznie (Roacutane®, Acutane®). Terapia taka niesie ze sobą ryzyko nadciśnienia wewnątrzczaszkowego.

Wchłanianie Limecykliny może być zmniejszone w przypadku jednoczesnego stosowania leków zobojętniających lub zawierających jony żelaza. W/w preparaty nie powinny być przyjmowane na 2 godziny przed lub po zażyciu preparatu Tetralysal. Tetralysal może nasilać działanie doustnych leków przeciwzakrzepowych, cytostatyków, doustnych leków przeciwcukrzycowych, glikokortykosteroidów. Limecyklina może utrudniać oznaczanie amin katecholowych i glukozy (próby redukcyjne) w moczu, dając fałszywie zawyżone wyniki.

Dawkowanie i sposób stosowania
------------------------------

**W przewlekłym leczeniu trądzika pospolitego:** początkowo 300 mg (2 kapsułki)/dzień przez 15 dni; następnie leczenie podtrzymujące 150 mg (1 kapsułka) lub 300 mg (2 kapsułki) co drugi dzień.

**W leczeniu trądzika różowatego:** Początkowo typowe dawkowanie u dorosłych 600 mg (4 kapsułki dziennie) przez 10 dni, dalej 300 mg (2 kapsułki) dziennie. Leczenie powinno trwać od 3-6 miesięcy.

Działania niepożądane
---------------------

Preparat Tetralysal jest dobrze tolerowany i objawy niepożądane występują rzadko. Jeżeli jednak pojawiają się to polegają na:

-   Przebarwieniach zębów i zahamowaniu rozwoju szkliwa zębów stałych, jeżeli preparat jest podawany dzieciom poniżej 12. roku życia,
-   Zaburzeniach żołądkowo-jelitowych (nudności, biegunka, uczucie pieczenia w nadbrzuszu, glossitis, enterocolitis),
-   Odczynach alergicznych,
-   Zmianach w obrazie krwi (leukopenia, neutropenia, eozynofilia),
-   Działaniu hepatotoksycznym.

Podczas terapii Tetracyklinami zaobserwowano hypenatremię, która mogła być związana ze stosowaniem leków moczopędnych.

**Przed zastosowaniem leku należy sprawdzić datę ważności na opakowaniu, nie stosować leku po upływie terminu ważności.**

Przechowywanie
--------------

Przechowywać w oryginalnym opakowaniu w suchym miejscu, w temperaturze poniżej 25 stopni Celsjusza. Przechowywać w miejscu niedostępnym dla dzieci.

Opakowanie
----------

Opakowanie zawierające 16 kapsułek (4 opakowania foliowane po 4 kapsułki).

------------------------------------------------------------------------

**Wytwórca:**

Laboratories Galderma S.A.

Tour Europlaza - La Defense 4

20, avenue Andre Prothin

92927 LA DEFENSE Cedex

Francja

**Miejsce wytwarzania:**

Laboratories Sophartex S.A.

21, rue du Pressoir

28500 Vernouillet, Francja

**Swiad. Rej. MZ Nr: 9640**

[kategoria:antybiotyki](/atopedia/kategoria:antybiotyki "wikilink") [kategoria:ulotki leków](/atopedia/kategoria:ulotki_leków "wikilink")