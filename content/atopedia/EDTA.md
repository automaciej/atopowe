---
title: EDTA
permalink: /EDTA/
date: "2015-01-01T00:00:00+01:00"
---

**EDTA,** czyli kwas etylenodwuaminoczterooctowy (C,,10,,H,,14,,O,,8,,N,,2,,Na,,2,,.2H,,2,,O) oraz jego sole są dodawane do leków i kosmetyków. Stabilizuje kosmetyki i leki, hamuje katalityczny wpływ jonów metali, zapobiegając rozkładowi substancji czynnych; nasila działanie konserwantów i przeciwutleniaczy. Posiada właściwości przeciwbakteryjne i przeciwgrzybicze, dlatego ma zastosowanie również jako konserwant.

EDTA i jego związki w dużych stężeniach są substancjami drażniącymi [skórę](/atopedia/Skóra "wikilink") i błony śluzowe. Niebezpieczne są w postaci rozproszonej w powietrzu (np. aerozole), bowiem powodują nieżyt spojówek, jamy nosowo-gardłowej, kaszel, kichanie, a nawet atak duszności. U chorych na dychawicę oskrzelową i ciężkie [alergie](/atopedia/Alergia "wikilink") mogą spowodować wystąpienie ataku [astmy](/atopedia/Astma_oskrzelowa "wikilink") oraz zaostrzenie objawów.

Nigdy nie należy stosować kosmetyków zawierających EDTA równocześnie z lekami posiadającymi w składzie metale, np. cynk, miedź, żelazo, ołów, glin, bizmut, a także [antybiotykami](/atopedia/antybiotyki "wikilink").

[kategoria:substancje chemiczne](/atopedia/kategoria:substancje_chemiczne "wikilink")