---
title: Choroba psychosomatyczna
permalink: /Choroba_psychosomatyczna/
date: "2015-01-01T00:00:00+01:00"
---

[left](/Grafika:ChorobaPsychosomatyczna.png "wikilink") [Atopowe zapalenie skóry](/atopedia/Atopowe_zapalenie_skóry "wikilink") bywa zaliczane do chorób **psychosomatycznych**, czyli takich w których istotną rolę odgrywa podłoże psychogenne. W psychosomatyce – dziale medycyny i psychologii zajmującej się wzajemnymi związkami ciała i [psychiki](/atopedia/psychika "wikilink") – chorobą psychosomatyczną określa się: zaburzenia czynności narządu bez uchwytnych znamion jego morfologicznego uszkodzenia. Mechanizm psychosomatyczny opiera się na istniejącym widocznym wpływie czynników emocjonalnych i psychicznych (często nieuświadamianych) na stan zdrowia człowieka.

Powszechnie wiadomo, że [stres](/atopedia/stres "wikilink") odgrywa dużą rolę, a niekiedy jest wyłącznym czynnikiem w rozwoju większości chorób skóry takich jak: Wypadanie włosów, brodawki, trądzik, [świąd](/atopedia/świąd "wikilink"), liszaj, [egzema](/atopedia/egzema "wikilink"), [łuszczyca](/atopedia/łuszczyca "wikilink"), [łojotokowe zapalenie skóry](/atopedia/łojotokowe_zapalenie_skóry "wikilink") i inne. Problemy emocjonalne mają wpływ na pojawianie się i przebieg [astmy oskrzelowej](/atopedia/astma_oskrzelowa "wikilink"), zespołu skroniowo-żuchwowego, zespołu jelita drażliwego. Istnieje również pogląd, że pewne określone typy osobowości bardziej niż inne są podatne na wystąpienie chorób psychosomatycznych.

W atopowym zapaleniu skóry, któremu towarzyszy zazwyczaj występowanie [reakcji alergicznych](/atopedia/reakcja_alergiczna "wikilink") na określone [alergeny](/atopedia/alergen "wikilink"), [stres](/atopedia/stres "wikilink") i powodowane emocjami przyspieszone krążenie i rozgrzanie skóry mogą nasilać objawy choroby, wystąpienie [świądu](/atopedia/świąd "wikilink"), [zaczerwienienia](/atopedia/zaczerwienienie_skóry "wikilink") i [opuchlizny](/atopedia/puchnięcie "wikilink") skóry powoduje napięcie psychiczne, rozdrażnienie, niecierpliwość, które nasilają się znacznie, gdy pojawiają się zmęczenie i [bezsenność](/atopedia/bezsenność "wikilink") – [świąd](/atopedia/świąd "wikilink") nasila się w nocy, uniemożliwiając spokojny sen.

Wszystko to sprzyja powstaniu [błędnego koła w AZS](/atopedia/efekt_błędnego_koła "wikilink") – poza ewidentnymi [reakcjami uczuleniowymi](/atopedia/reakcja_alergiczna "wikilink"), nie wiadomo co jest pierwotną przyczyną utrzymującego się stanu chorobowego. Wśród [lekarzy](/atopedia/lekarze "wikilink") istnieje pogląd, że [stres](/atopedia/stres "wikilink"), predyspozycje psychiczne czy charakter nasilają objawy [atopowego zapalenia skóry](/atopedia/atopowe_zapalenie_skóry "wikilink"), ale nie są bezpośrednią przyczyną jego wystąpienia.

**Zobacz także**

-   [Stres](/atopedia/Stres "wikilink")
-   [Stres powodowany przez atopowe zapalenie skóry](/atopedia/Stres_powodowany_przez_atopowe_zapalenie_skóry "wikilink")

**Linki zewnętrzne**

-

[kategoria:Psychika](/atopedia/kategoria:Psychika "wikilink")