+++
date = "2005-01-01T00:00:00+01:00"
permalink = "/Wyrastanie_z_AZS/"
title = "Wyrastanie z AZS"
kategorie = [ "atopowe zapalenie skóry u dzieci",]

+++

![](/images/Wyrastanie.png "left") [Atopowe zapalenie skóry](/atopedia/Atopowe_zapalenie_skóry "wikilink") ujawnia się zazwyczaj w dzieciństwie, obecnie dotyka ona ok. 10% ogółu [dzieci](/atopedia/Dzieci "wikilink") – w 65% przypadków objawy AZS pojawią się w ciągu pierwszego roku życia, u 90% przypadków AZS rozwija się przed piątym rokiem życia. Atopowe zapalenie skóry ma tendencję do wyciszania się wraz z wiekiem, nawet do zupełnego ustąpienia choroby.

Jednak u 60% chorych na AZS choroba lub pojedyncze jej objawy (np. bardzo sucha i wrażliwa [skóra](/atopedia/skóra "wikilink")) utrzymują się w wieku dorosłym. W rzadkich przypadkach AZS ujawnia się bez wcześniejszych objawów, w wieku dorosłym. Zazwyczaj AZS współwystępuje z innymi chorobami alergicznymi, takimi jak [astma oskrzelowa](/atopedia/astma_oskrzelowa "wikilink"), [katar sienny](/atopedia/katar_sienny "wikilink") oraz [alergiczne zapalenie spojówek](/atopedia/alergiczne_zapalenie_spojówek "wikilink") – w wielu przypadkach ustąpienie AZS w wieku starszym wiąże się z nasileniem alergii oddechowych. Często objawy uczuleniowe ze strony układu oddechowego występują nawet po kilkuletniej przerwie od ustąpienia AZS, stąd u chorych jak i byłych chorych na AZS kluczowe znaczenie ma profilaktyka [astmy oskrzelowej](/atopedia/astma_oskrzelowa "wikilink").
