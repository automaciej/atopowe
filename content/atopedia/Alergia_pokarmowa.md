---
title: Alergia pokarmowa
permalink: /Alergia_pokarmowa/
---

**Alergia pokarmowa** - zespół objawów zachodzących w organizmie będących wynikiem spożycia pokarmu, w którym dolegliwości uwarunkowane są przez nieprawidłowe działanie [mechanizmów immunologicznych](/atopedia/Reakcja_alergiczna "wikilink"). Substancjami silnie alergizującymi są np. białko mleka krowiego, jaja, orzechy i ryby.

Często zidentyfikowanie pokarmowego powodu zaostrzenia zmian jest bardzo trudne ze względu na to, że oprócz reakcji natychmiastowych (w ok. 15 minut) występują też reakcje opóźnione, gdzie zmiany mogą się zaostrzyć czy pojawić nawet do 48h po narażeniu na dany czynnik. Dodatkowym problemem jest to, że czasem może nie być współistniejącej alergii na dany pokarm, a reakcja i tak występuje, co związane jest z podwyższaniem przez dany pokarm ilości [histaminy](/atopedia/histamina "wikilink") w organizmie. Przykładem takich pokarmów są kiszonki czy cytrusy (za wyjątkiem cytryny).

Poza możliwością opóźnionej reakcji, w przypadku pokarmów podwyższających poziom histaminy w organizmie, może wystąpić efekt kumulacji: na przykład samo zjedzenie jednego ogórka kiszonego, czy połówki pomidora nie podwyższy poziomu histaminy bardzo, więc nie zaszkodzi (tzw. próg tolerancji na histaminę), ale jeżeli wypijemy szklankę soku pomarańczowego do śniadania, na obiad zjemy kurczaka curry z sałatką z pomidora, a na deser najemy się czekolady, może się okazać, że połączony efekt tych pokarmów już wywoła reakcję. [1]

**Najlepszą** i najbardziej efektywną metodą leczenia alergii i nietolerancji pokarmowej jest wyeliminowanie lub przynajmniej unikanie pokarmów które wywołują u nas objawy choroby. Pierwszym krokiem terapii jest zidentyfikowanie niebezpiecznej substancji. Może to być bardzo trudne, szczególnie gdy objawy wywoływane są przez więcej niż jeden składnik pożywienia. Drugim krokiem jest wyeliminowanie tego składnika z naszej diety.[2]

Badania wskazują również, że terapia [probiotykami](/atopedia/Probiotyki "wikilink") ma istotne znaczenie w leczeniu alergicznego zapalenia związanego z alergią pokarmową.[3]

Ciekawe jest, że subiektywna częstość występowania objawów AP wśród chorych na AZS (68%) jest znacznie większa niż wykazana na podstawie przeprowadzonej diagnostyki alergologicznej (8%). U dzieci do 5. roku życia chorych na AZS alergeny pokarmowe mogą odgrywać pewną rolę w rozwoju atopowego stanu zapalnego skóry, podczas gdy u chorych powyżej 5 lat stwierdza się zwykle uczulenie dotyczące alergenów powietrznopochodnych.[4]

<references />
### Zobacz też

-   [Dieta eliminacyjna](/atopedia/Dieta_eliminacyjna "wikilink")
-   [Dieta antyhistaminowa](/atopedia/Dieta_antyhistaminowa "wikilink")
-   [Przepisy](/atopedia/:Kategoria:Przepisy "wikilink")
-   [Alergia](/atopedia/Alergia "wikilink")
-   [<http://www.epacjent.pl/artykul.php?idartykul=99&poddzial=Zdradliwa>% Kody składników produktów żywnościowych E-100 - E-400] na www.epacjent.pl

[kategoria:alergia](/atopedia/kategoria:alergia "wikilink")

[1] magda2em, [Instrukcja obsługi atopika](http://blog.atopowe.pl/2011/04/26/instrukcja-obslugi-atopika-ii/) na blogu atopowym

[2] [Biomedical.pl](http://www.biomedical.pl/choroby/alergie/alergia-pokarmowa-2.html)

[3] Kirjavainen P.V. *et al.* - New aspects of probiotics *Allergy, 1999; 54: 909-915*

[4] Rosińska-Więckowicz A, Czarnecka-Operacz M, Silny W. Alergia pokarmowa u chorych na atopowe zapalenie skóry *Postępy Dermatologii i Alergologii XXVII; 2010/4 357-358*