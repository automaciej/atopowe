+++
date = "2005-01-01T00:00:00+01:00"
permalink = "/Alergia_pokarmowa/"
title = "Alergia pokarmowa"
kategorie = [ "alergia",]
lastmod = "2016-11-19T15:19:26+00:00"

+++

**Alergia pokarmowa** - zespół objawów zachodzących w organizmie będących
wynikiem spożycia pokarmu, w którym dolegliwości uwarunkowane są przez
nieprawidłowe działanie [mechanizmów
immunologicznych](/atopedia/Reakcja_alergiczna). Substancjami silnie
alergizującymi są np. białko mleka krowiego, jaja, orzechy i ryby.

Często zidentyfikowanie pokarmowego powodu zaostrzenia zmian jest bardzo trudne
ze względu na to, że oprócz reakcji natychmiastowych (w ok. 15 minut) występują
też reakcje opóźnione, gdzie zmiany mogą się zaostrzyć czy pojawić nawet do 48h
po narażeniu na dany czynnik. Dodatkowym problemem jest to, że czasem może nie
być współistniejącej alergii na dany pokarm, a reakcja i tak występuje, co
związane jest z podwyższaniem przez dany pokarm ilości [histaminy]({{< relref
"atopedia/Histamina.md" >}}) w organizmie. Przykładem takich pokarmów są
kiszonki czy cytrusy (za wyjątkiem cytryny).

Poza możliwością opóźnionej reakcji, w przypadku pokarmów podwyższających poziom
histaminy w organizmie, może wystąpić efekt kumulacji: na przykład samo
zjedzenie jednego ogórka kiszonego, czy połówki pomidora nie podwyższy poziomu
histaminy bardzo, więc nie zaszkodzi (tzw. próg tolerancji na histaminę), ale
jeżeli wypijemy szklankę soku pomarańczowego do śniadania, na obiad zjemy
kurczaka curry z sałatką z pomidora, a na deser najemy się czekolady, może się
okazać, że połączony efekt tych pokarmów już wywoła reakcję. [^1]

**Najlepszą** i najbardziej efektywną metodą leczenia alergii i nietolerancji
pokarmowej jest wyeliminowanie lub przynajmniej unikanie pokarmów które wywołują
u nas objawy choroby. Pierwszym krokiem terapii jest zidentyfikowanie
niebezpiecznej substancji. Może to być bardzo trudne, szczególnie gdy objawy
wywoływane są przez więcej niż jeden składnik pożywienia. Drugim krokiem jest
wyeliminowanie tego składnika z naszej diety.[^2]

Badania wskazują również, że terapia [probiotykami](/atopedia/Probiotyki) ma
istotne znaczenie w leczeniu alergicznego zapalenia związanego z alergią
pokarmową.[^3]

Ciekawe jest, że subiektywna częstość występowania objawów AP wśród chorych na
AZS (68%) jest znacznie większa niż wykazana na podstawie przeprowadzonej
diagnostyki alergologicznej (8%). U dzieci do 5. roku życia chorych na AZS
alergeny pokarmowe mogą odgrywać pewną rolę w rozwoju atopowego stanu zapalnego
skóry, podczas gdy u chorych powyżej 5 lat stwierdza się zwykle uczulenie
dotyczące alergenów powietrznopochodnych.[^4]

### Zobacz też

-   [Dieta eliminacyjna](/atopedia/Dieta_eliminacyjna)
-   [Przepisy](/przepis)
-   [Alergia](/atopedia/Alergia)
-   [Lista chemicznych dodatków do żywności](https://pl.wikipedia.org/wiki/Lista_chemicznych_dodatk%C3%B3w_do_%C5%BCywno%C5%9Bci)


[^1]: magda2em, [Instrukcja obsługi atopika](/2011/04/26/instrukcja-obslugi-atopika-ii/) na blogu atopowym

[^2]: [Biomedical.pl](http://www.biomedical.pl/choroby/alergie/alergia-pokarmowa-2.html)

[^3]: Kirjavainen P.V. *et al.* - New aspects of probiotics *Allergy, 1999; 54: 909-915*

[^4]: Rosińska-Więckowicz A, Czarnecka-Operacz M, Silny W. Alergia pokarmowa u chorych na atopowe zapalenie skóry *Postępy Dermatologii i Alergologii XXVII; 2010/4 357-358*
