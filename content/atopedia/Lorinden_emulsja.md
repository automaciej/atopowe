---
title: Lorinden emulsja
permalink: /Lorinden_emulsja/
date: "2015-01-01T00:00:00+01:00"
---

*(Flumetasone pivalate)*

emulsja na skórę 0,2 mg/ml

**Opakowanie:** flakonik 15 ml

**Producent:** Jelfa SA

Skład
-----

1 ml preparatu zawiera 0,2 mg piwalanu flumetazonu.

Działanie
---------

Piwalan (trimetylooctan) flumetazonu jest difluorowanym, syntetycznym [glikokortykosteroidem](/atopedia/sterydy "wikilink") do stosowania miejscowego o długotrwałym i silnym działaniu przeciwzapalnym, przeciwuczuleniowym i przeciwświądowym.

Wskazania
---------

Miejscowo w ostrych i ciężkich stanach zapalnych pochodzenia uczuleniowego, które nie reagują na inne steroidy, a także w łuszczycy skóry owłosionej, łuszczycy zadawnionej, liszaju rumieniowatym, rumieniu wielopostaciowym, liszaju płaskim o nasilonym świądzie lub w przypadku umiejscowienia na płytkach paznokciowych, kontaktowym i łojotokowym zapaleniu skóry, wyprysku zliszajowaciałym, świerzbiączce, różnych postaciach wyprysku.

Przeciwwskazania
----------------

Bakteryjne, wirusowe i grzybicze zakażenia skóry, stany przedrakowe i nowotwory skóry, trądzik zwykły i różowaty, dermatitis perioralis, po szczepieniach ochronnych, stwierdzenie alergii na lek.

Dawkowanie
----------

Emulsję stosuje się w pierwszej fazie leczenia (przed maścią), początkowo 2-3x/dobę, później 1-2x/dobę. Nie zachodzi potrzeba stosowania preparatu pod opatrunkiem okluzyjnym.

Środki ostrożności
------------------

Bakteryjne, wirusowe i grzybicze zakażenia skóry, stany przedrakowe i nowotwory skóry, trądzik zwykły i różowaty, dermatitis perioralis, po szczepieniach ochronnych, stwierdzenie alergii na lek. Wyjątkowo, ostrożnie i krótko można stosować u kobiet w ciąży i dzieci.

Ciąża i laktacja
----------------

Wyjątkowo, ostrożnie i krótko można stosować u kobiet w ciąży i dzieci.

[kategoria:leki sterydowe](/atopedia/kategoria:leki_sterydowe "wikilink") [kategoria:ulotki leków](/atopedia/kategoria:ulotki_leków "wikilink")