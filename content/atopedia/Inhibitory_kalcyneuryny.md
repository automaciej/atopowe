---
title: Inhibitory kalcyneuryny
permalink: /Inhibitory_kalcyneuryny/
---

-   [Takrolimus](/Takrolimus "wikilink") ([Protopic](/Protopic "wikilink"))
-   [Pimecrolimus](/Pimecrolimus "wikilink") ([Elidel](/Elidel "wikilink"))
-   [Cyklosporyna](/Cyklosporyna "wikilink")

Działanie IK polega na łączeniu się z białkami cytozolowymi (cyklofilina w przypadku cyklosporyny A oraz makrofilina-12 w przypadku takrolimusu i pimekrolimusu). Kompleks taki blokuje kalcyneurynę - fosfatazę seronowo-treoninową. Podczas reakcji antygen-przeciwciało dochodzi do wzrostu stężenia wolnego wapnia w komórce, który po związaniu z kalmoduliną aktywuje kalcyneurynę. Prowadzi to do defosforylacji cytoplazmatycznej podjednostki białka regulatorowego NFATc i jego przemieszczenie się do jądra komórkowego, gdzie dochodzi do połączenia się z jednostką jądrową NFATn. Tak powstały kompleks prowadzi do ekspresji genów dla [cytokin](/cytokiny "wikilink") prozapalnych: IL-2, IL-3, IL-4, IL-5, IFNg, TNFα, GM-GSF.

Kompleks lek-immunofilina blokuje kalcyneurynę i zapobiega defosforylacji NFATc, co uniemożliwia jego przeniknięcie do jądra komórkowego. W związku z tym nie dochodzi do transkrypcji mRNA dla wymienionych wyżej cytokin prozapalnych zarówno w zakresie Th1, jak i Th2. Inhibitory kalcyneuryny powodują również blokadę degranulacji mastocytów oraz ograniczają ekspresję genów zaangażowanych w produkcję genów zaangażowanych w produkcję leukotrienów.

**Zaleca się**, aby nie stosować tych leków w okresach planowanej intensywnej ekspozycji na promieniowanie UV oraz w trakcie [fototerapii](/fototerapia "wikilink"). Innym przeciwwskazaniem do stosowania miejscowych IK są objawy wirusowej infekcji skóry u chorego.

Źródło: Wanat-Krzak M, Kurzawa R. Diagnostyka i leczenie wyprysku atopowego. *Alergia Astma Immunologia 2006, 11(1): 11-21*

#### Zobacz również:

-   [Leki immunosupresyjne](/Leki_immunosupresyjne "wikilink")

[kategoria:terapia](/kategoria:terapia "wikilink")