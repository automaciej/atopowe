---
title: Octenisept
permalink: /Octenisept/
date: "2015-01-01T00:00:00+01:00"
---

Środek do dezynfekcji OcteniSept do stosowania na rany, błonę śluzową i skórę

-   wszechstronne zastosowanie dezynfekcyjne
-   wspomaga leczenie grzybicy i martwic
-   do stosowania na rany, błonę śluzową i skórę

Opis działania OcteniSept
-------------------------

Środek OceniSept jest płynem dezynfekującym zawierającym substancje czynne: dichlorowodorek octenidyny, alkohol fenoksyetylenowy. Płyn OcteniSept działa bakteriobójczo, grzybobójczo i wirusobójczo.

Wskazania
---------

Płyn OcteniSept przeznaczony jest do krótkich zabiegów antyseptycznych związanych z zaopatrywaniem ran, błoną śluzową i graniczącą z nią skórą, przed, w trakcie i po zabiegach diagnostycznych i operacyjnych w ginekologii, położnictwie, urologii, proktologii, dermatologii, geriatrii, wenerologii, stomatologii, itd.

-   przy opracowywaniu czystych i płukaniu zakażonych ran chirurgicznych
-   przy opracowywaniu zakażonych ran oparzeniowych i owrzodzeń żylnych
-   przy płukaniu otwartych ropni okołoodbytniczych, zakażonych krwiaków, itp.
-   przy pielęgnacji ran i szwów pooperacyjnych
-   w obrębie narządów rodnych kobiety, np. zapalenie pochwy i żołędzi prącia mężczyzny
-   przed zabiegami diagnostycznymi w układzie moczowym
-   przy cewnikowaniu
-   przed badaniami dopochwowymi
-   przy czynnościach przed, w trakcie i po porodzie
-   do pooperacyjnych i poporodowych irygacji pochwy przed założeniem wkładki wewnątrzmacicznej
-   przed czynnościami związanymi ze sztucznym zapłodnieniem
-   przed badaniami andrologicznymi
-   w pediatrii
-   do dezynfekcji jamy ustnej, np. afty, resekcja zęba

Działanie
---------

-   Bakteriobójcze: G(+)(łącznie z MRSA, Chlamydium, Mycoplasma), G (-).
-   Grzybobójcze
-   Drożdżakobójcze
-   Pierwotniakobójcze (łącznie z Trichomonas)
-   Wirusobójcze (Herpes simplex, HBV i HIV)

Sposób użycia OcteniSept
------------------------

**Płyn OcteniSept zalecany jest do stosowania w postaci nie rozcieńczonej**

### Odkażanie ran chirurgicznych:

Skuteczność preparatu OcteniSept potwierdzono podczas opracowywania czystych i zakażonych ran chirurgicznych. płyn OcteniSept łączy funkcje odkażające, analgetyczne i oczyszczające zakażone rany z martwych tkanek i wydzieliny, przez co wpływa korzystnie na proces gojenia. Odkażanie otoczenia rany należy przeprowadzać za pomocą jałowych gazików nasączonych nierozcieńczonym płynem OcteniSept promieniście od środka na zewnątrz rany.

### Płukanie zakażonych ran chirurgicznych:

Przemywanie zakażonych ran, przetok podskórnych należy wykonywać za pomocą strzykawki i kaniuli. Pozostawienie gazików setonów nasyconych płynem OcteniSept w obrębie zakażonej rany sprzyja oddzielaniu się martwiczych tkanek i pozwala na szybsze zagojenie się rany poprzez założenie wtórnych szwów.

### Opracowywanie zakażonych ran oparzeniowych, owrzodzeń żylnych podudzi, owrzodzeń troficznych w przebiegu chorób układowych (cukrzycy, miażdżycy, itp.):

W przypadkach zakażonych ran oparzeniowych, owrzodzeniach żylnych itp. preparat OcteniSept stosujemy w postaci przymoczek (gaziki nasycone płynem). Gaziki należy zmieniać raz, a w przypadku bardzo dużej ilości martwiejących tkanek i wydzieliny dwa razy na dobę umocowując opatrunek za pomocą siatki gazowej lub bandaży dzianych.

### Dezynfekcja skory i błony śluzowej:

Partie skory i błon śluzowych, które mają być poddane zabiegowi muszę być dokładnie zwilżone jałowym gazikiem nasączonym preparatem OcteniSept. należy przestrzegać wymaganego czasu oddziaływania minimum 1 minuta, wskazane przedłużenie czasu do 5 minut. W sporadycznych przypadkach, po podjęciu takiej decyzji przez lekarza, można użyć płynu OcteniSept z atomizera rozpylając go bezpośrednio na dostępne partie skóry i błon śluzowych. Należy zwrócić uwagę na równomierne zwilżenie całej powierzchni. Pozostawić na co najmniej 1 minutę. Jako terapia wspomagająca w leczeniu grzybic skory, między palcami stóp preparat rozpylać na chore powierzchnie rano i wieczorem przez okres 14 dni.

### Irygacje:

OcteniSept może być z powodzeniem stosowany do irygacji pochwy. Wymagany czas oddziaływania to 60 sekund. Skuteczność jest często osiągana przy rozcieńczeniu 1:1 z wodą jałową. W licznych badaniach klinicznych wykazano, że preparat OctniSept posiada doskonale działanie bójcze przeciwko różnym bakteriom, m.in. Gram dodatnim i Gram ujemnym.

### Dezynfekcja jamy ustnej OcteniSept:

Jamę ustną należy płukać intensywnie ilością 20ml płynu OcteniSept przez ok. 20 sek.

**Ostrzeżenia:** Preparat do stosowania na ranę, błonę śluzową i skórę. Przy płukaniu ran należy uważać aby preparat nie był wprowadzany względnie wstrzykiwany do tkanki pod ciśnieniem. W przypadku płukania jam rany należy zwracać uwagę, aby był zapewniony odpływ (np. drenaż, odsysacz). unikać kontaktu płynu z oczami. Nie zaleca się stosowania preparatu OcteniSept do wnętrza ucha oraz nie należy dopuszczać do jego połykania. Zastosowanie prepeparatu OcteniSept do płukania jamy brzusznej nie jest na chwilę obecną poparte dostateczną ilością badań klinicznych i podlega decyzji lekarza. Dichlorowodowek octenidyny jest bardziej toksyczny przy stosowaniu dożylnym niż doustnym, dlatego należy unikać dostania się płynu w większych ilościach do krwioobiegu, np. na skutek pomyłkowej iniekcji. Z uwagi na to, że dichlorowodorek octenidyny w preparacie OcteniSept występuje tylko w ilości 0,1% zagrożenie tą substancją jest ekstremalnie mało prawdopodobne.

### Warunki przechowywania:

przechowywać w temperaturze poniżej 25 st. C. Przechowywać w miejscu niedostępnym i niewidocznym dla dzieci. Preparat dostępny bez recepty.

**Nie stosować leku po upływie terminu ważności.** Pojemność butelki 1 l, 250 ml lub 50 ml.

[kategoria:leki](/atopedia/kategoria:leki "wikilink")