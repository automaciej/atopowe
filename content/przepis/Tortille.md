+++
date = "2005-01-01T00:00:00+01:00"
permalink = "/Tortille/"
title = "Tortille"
rodzajeprzepisow = [ "przepisy", "dieta bezmleczna", "dieta hipoalergiczna", "dieta hipoalergiczna plus pszenica",]

+++

12 sztuk (dla 3 osób)

![](/images/tortilla.JPG "Grafika:tortilla.JPG")

**Składniki:**

-   1 szklanka mąki kukurydzianej
-   1,5 szklanki mąki pszennej
-   3 łyżki oleju

**Przygotowanie:**

-   Mąkę kukurydzianą wsypać do rondla, zalać 1,5 szklanki wrzącej wody. Gotować na bardzo wolnym ogniu przez kilka minut, stale mieszając. Dodać olej, ostudzić.
-   Mąkę pszenną wysypać na stolnicę, dodać masę kukurydzianą, wyrosić ciasto.
-   Podzielić na 12 sztuk, każdą wałkować na wielkość patelni.
-   Piec na suchej, dość mocno rozgrzanej patelni (najlepiej żeliwnej).
-   Podawać z warzywami, śmietaną, guacamole, hummusem, szynką, posmażonym mięsem, fasolą - według uznania.

**Uwagi:**

-   Podczas pieczenia ciasto powinno "puchnąć", jeśli tak się nie dzieje, prawdopodobnie temperatura jest za niska.
-   Część mąki można zastąpić mąką z amarantusa - pamiętając jednak że:

1.  przy zawartości mąki pszennej 50% i powyżej tortille są elastyczne i zachowują tę elastyczność długo po upieczeniu
2.  przy zawartości mąki pszennej 33% tortille są elastyczne, ale podczas przechowywania stają się kruche
3.  osoby uczulone na pszenicę lub nie tolerujące glutenu mogą robić tortille z mąki kukurydzianej pół na pół z amarantusową (2 szklanki mąki zalać niepełną szklanką gorącej wody, wyrobić dodając olej); takie tortille są bardzo kruche - trudno je wałkować i nie dają się zwinąć, ale można nałożyć nadzienie i złożyć tortillę na pół; będzie to i tak ciekawe urozmaicenie trudnej diety bezglutenowej :)

-   Można przed dodaniem warzyw podgrzać tortillę złożoną na pół z żółtym serem i ew. szynką w środku na patelni. Jeśli jest sucha, zwilżyć wcześniej wodą.
