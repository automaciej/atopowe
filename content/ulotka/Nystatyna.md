+++
date = "2005-01-01T00:00:00+01:00"
permalink = "/Nystatyna/"
title = "Nystatyna"
rodzajelekow = [ "Leki przeciwgrzybicze",]
aliases = [ "/atopedia/Nystatyna",]

+++

Przeciwgrzybiczy antybiotyk polienowy nie wykazujący działania przeciwbakteryjnego i przeciwpierwotniakowego. Wykazuje aktywność przeciwko Candida, Cryptococcus, Histoplasma, Blastomyces, Trichophyton, Epidermophyton, Microsporon i Aspergillus.

Mechanizm działania Nystatyny polega na uszkodzeniu błony komórkowej grzybów. Nie wchłania się z powierzchni skóry i błony śluzowej. Nie jest rozkładany w przewodzie pokarmowym (wydalana z kałem w postaci nie zmienionej).

Na rynku dostępne są następujące Nystatyny:

NYSTATIN (CHINOIN) w postaci drażetek (1 drażetka zawiera 500 000 j.m. nystatyny), którą stosujemy w grzybicach przewodu pokarmowego wywołanych wrażliwymi grzybami, w profilaktyce leczenia antybiotykami o szerokim spektrum działania.

NYSTATYNA (POLFA-RZESZÓW) w postaci tabletek dopochwowych (1 tabletka dopochwowa zawiera 100 000 j.m. nystatyny), którą stosujemy w grzybicy pochwy i sromu.

NYSTATYNA (MEDEXPORT) w postaci powlekanych tabletek (1 powlekana tabletka zawiera 500 000 j.m. nystatyny), którą stosujemy w grzybicach przewodu pokarmowego, w profilaktyce leczenia antybiotykami o szerokim spektrum działania.

NYSTATYNA (POLFA-KRAKÓW) w postaci zawiesiny (1 opakowanie zawiera 2 400 000 j.m. nystatyny w postaci proszku do przygotowania zawiesiny), którą stosujemy w drożdżycach błon śluzowych jamy ustnej, przy zajadach i zapaleniu języka.

NYSTATYNA (POLFA-KRAKÓW) w postaci tabletek powlekanych (1 powlekana tabletka zawiera 500 000 j.m. nystatyny), którą stosujemy w grzybicach przewodu pokarmowego, w profilaktyce leczenia antybiotykami o szerokim spektrum działania.

NYSTATYNA (POLFA-KRAKÓW) w postaci zasypki (1 g proszku zawiera 100 000 j.m. nystatyny), którą stosujemy przy wyprzeniach drożdżakowatych, oraz zapobiegawczo przy nawracaniu drożdżyc skóry.

NYSTATYNA (POLFA-KRAKÓW) w postaci substancji sypkiej (1 g proszku do receptury zawiera 2 000 000 j.m. nystatyny), którą stosujemy w grzybicach jamy ustnej, przewodu pokarmowego, pochwy i sromu, zapaleniu żołędzi, wyprzeń drożdżakowatych.
