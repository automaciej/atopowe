+++
date = "2015-01-01T00:00:00+01:00"
permalink = "/Virlix/"
title = "Virlix"
kategorie = [ "leki doustne", "leki antyhistaminowe", "leki antyhistaminowe II generacji",]

+++

Treść na opakowaniu
-------------------

**Virlix®**
Cetirizini dihydrochloridum
10 mg, tabletki powlekane
20 tabletek

<u>Skład:</u>
1 tabletka zawiera 10mg cetyryzyny dichlorowodorku

<u>Sposób użycia:</u>
doustnie, według wskazań lekarza.

Chronić od światła.
Przechowywać w miejsu niedostępnym dla dzieci.
Przechowywać w temperaturze pokojowej (tj.od 15'C do 25'C).

<u>Wytwórca:</u>
PLIVA Kraków, Zakłady Farmaceutyczne Spółka Akcyjna,
ul. Mogliska 80, 31-546 Kraków

Świad. rej. MZiOS Nr - R/1401

Ulotka
------

Ulotka informacyjna dla pacjenta.
Należy zapoznać się z właściwościami leku przed zastosowaniem.

<u>Skład tabletki:</u>
*Substancja czynna:* dichlorowodorek cetyryzyny 10 mg,
*substancje pomocnicze:* skrobia kukurydziana, laktoza, poliwidon, magnezu stearynian
*skład otoczki:* hydroksypropylometyloceluloza, tytanu dwutlenek, polietylenoglikol 400, talk
 **OPIS DZIAŁANIA**
Cetyryzyna, substancja czynna preparatu Virlix®, jest silnym lekiem przeciwhistaminowym, nie powodującym w dawkach leczniczych nasilonego działania sedatywnego. Jest wybiórczym antagonistą receptorów H1, nie wpływającym na inne receptory, dzięki temu praktycznie działa przeciwcholinergicznie i przeciwserotoninowo. Cetyryzyna hamuje zależną od histaminy wczesną fazę reakcji alergicznej, zmniejsza migrację komórek reakcji zapalnej, takich jak granulocyty kwasochłonne, oraz zmniejsza uwalnianie mediatorów, związanych z późną fazą reakcji alergicznej. Maksymalne stężenie cetyryzyny w osoczu krwi występuje w ciągu 1 godziny po podaniu leku.
Okres półtrwania cetyryzyny w osoczu wynosi w przybliżeniu:
\* u dorosłych -10 godzin
\* u dzieci - 6 godzin
\* u dzieci od 2 do 6 roku życia - 5 godzin
Około 2/3 podanej dawki leku wydalane jest z moczem w postaci niezmienionej, dotyczy to zarówno dorosłych jak i dzieci.
Klirens osoczowy leku u dzieci jest większy niż u dorosłych.
Stężenie cetyryzyny w osoczu krwi jest proporcjonalne do podanej dawki.
Cetyryzyna wiąże się w znacznym stopniu z białkami osocza.
 **WSKAZANIA TERAPEUTYCZNE**
Virlix® wskazany jest w leczeniu:
\* przewlekłego, alergicznego zapalenia błony śluzowej nosa,
\* sezonowego, alergicznego zapalenia błony śluzowej nosa (kataru siennego),
\* alergicznego zapalenia spojówek,
\* przewlekłej idiopatycznej pokrzywki.

**PRZECIWWSKAZANIA**
Virlix® jest przeciwwskazany u pacjentów z nadwrażliwością na którykolwiek składnik leku lub na hydroksyzynę.

**ZALECANE ŚRODKI OSTROŻNOŚCI**
Obecnie brak danych wskazujących na konieczność zmniejszenia dawki leku u osób w podeszłym wieku.
U pacjentów z niewydolnością wątroby lub nerek może być konieczne zmniejszenie dawki leku.
Virlix®, w związku z działaniem przeciwhistaminowym, może wpływać na wyniki testów skórnych. Należy je przeprowadzić po upływie 3 dni od odstawienia leku.

***Okres ciąży i karmienia piersią***
Lek może być stosowany w ciąży jedynie w przypadku zdecydowanej konieczności. Virlix® jest przeciwwskazany u kobiet w okresie laktacji, ponieważ substancja czynna leku - cetyryzyna - jest wydzielana z mlekiem matki.

***Wpływ na zdolność prowadzenia pojazdów mechanicznych lub obslugi maszyn***
Obiektywne badania z zastosowaniem cetyryzyny w dawkach terapeutycznych nie wykazały istotnego klinicznie wpływu na zdolność prowadzenia pojazdów mechanicznych, obsługi maszyn oraz odczuwanie senności. Jednakże ze względu na róznice dotyczące subiektywnie odczuwanej senności wskazane jest zachowanie ostrożności.

**INTERAKCJE**
Badania nie wykazały interakcji podczas jednoczesnego podawania cetyryzyny oraz pseudoeferyny, cimetydyny, ketokonazolu, erytromycyny, azytromycyny lub diazepamu.
Podczas jednoczesnego podawania teofiliny (400 mg 1 raz na dobę) i cetyryzyny stwierdzono niewielkie (16%) zmniejszenie klirensu teofiliny.
Nie stwierdzono istotnych klinicznie interakcji między alkoholem w stężeniu 0,5 promila we krwi, a cetyryzyną stosowaną w dawkach terapeutycznych. Jednakże podobnie jak w przypadku wszysktich preparatów przeciwhistaminowych podczas stosowania tych leków zaleca się unikania spożycia alkoholu oraz leków działających hamująco na ośrodkowy układ nerwowy, ze względu na możliwość działania addycyjnego na OUN.

**DAWKOWANIE I SPOSÓB PODAWANIA**
<u>**Tabletki**</u>
Dorośli i dzieci powyżej 12 roku życia:
10 mg (1 tabletka powlekana)-1 raz na dobę.
 Dzieci od 6 do 12 roku życia:
10 mg (1 tabletka powlekana)-1 raz na dobę.
 Dzieci od 4 do 6 roku życia:
5 mg (1/2 tabletki powlekanej)- 1 raz na dobę.

**PRZEDAWKOWANIE**
Objawem przedawkowania u dorosłych może być senność. Przedawkowanie u dzieci może wywyłać pobudzenie.
W przypadku zancznego przedawkowania należy wdrożyć rutynowe postępowanie, jak płukanie żołądka oraz inne typowe środki wspomagające.
Specyficzna odtrutka nie jest znana.
Cetyryzyna nie jest skutecznie usuwana metodą hemodializy.

**DZIAŁANIA NIEPOŻĄDANE**
Niekiedy mogą wystąpić łagodne i przemijające objawy niepożądane, takie jak: bóge głowy i zawroty głowy, senność, pobudzenie, suchość w jamie ustnej oraz lekkie zaburzenia ze strony przewodu pokarmowego. U niektórych osób mogą wystąpić odczyny skórne i [obrzęk naczynioruchowy](/atopedia/obrzęk_naczynioruchowy "wikilink") jako objawy nadwrażliwości.
U dzieci preparat może wywołać uczucie zmęczenia. Może również wystąpić reakcja paradoksalna w postaci nadmiernego pobudzenia.
 Przed zastosowaniem leku należy sprawdzić termin ważności podany na opakowaniu. Nie należy stosować leku po terminie ważności.

Data ostatniej korekty ulotki
wrzesień 1999.
