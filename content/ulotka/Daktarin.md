+++
date = "2015-01-01T00:00:00+01:00"
permalink = "/Daktarin/"
title = "Daktarin"
rodzajelekow = [ "kremy", "leki przeciwgrzybicze",]
aliases = [ "/atopedia/Daktarin/",]

+++

Treść na opakowaniu
-------------------

[right](/Grafika:daktarin.jpg "wikilink")

**Daktarin** 15 g krem

20 mg miconazolum nitricum w 1g

JANSSEN PHARMACEUTICA

Wskazania i dawkowanie: Patrz załączona ulotka.
Przechowywać w temperaturze 15-30ºC.
Chronić przed dostępem światła.

Ulotka
------

Informacja o leku dla pacjenta. Należy zapoznać się z właściwościami leku przed zastosowaniem.

**Daktarin**
*Miconazolum*

Postać i dawka : Krem do użytku zewnętrznego 20 mg/1 g.

<!-- -->

Skład leku : Substancja czynna: 20 mg azotanu mikonazolu w 1 g kremu. Substancje pomocnicze: pegoxol 7 stearate, peglicol 5 oleate, olej mineralny, kwas benzoesowy, butylohydroksyanizol, woda destylowana.
Opis działania i właściwości : Mikonazol łączy działanie przeciwgrzybicze przeciw dermatofitom i drożdżakom z działaniem przeciwbakteryjnym przeciwko bakteriom Gram-dodatnim. Mikonazol hamuje biosyntezę ergosterolu w ścianie komórkowej grzybów, co prowadzi do jej uszkodzenia i w konsekwencji do obumarcia komórki grzyba. Mikonazol jest również skuteczny w leczeniu grzybic nadkażonych bakteryjnie. Mikonazol bardzo szybko likwiduje [świąd](/atopedia/świąd "wikilink"), często towarzyszący [infekcjom](/atopedia/infekcja_skóry "wikilink") wywołanym przez dermatofity i drożdżaki. Świąd ustępuje przed pojawieniem się pierwszych oznak wyleczenia. Mikonazol po zastosowaniu zewnętrznym, nie powoduje zmian w morfologii krwi.
Wskazania do stosowania : Zakażenia skóry wywołane przez dermatofity, drożdżaki i inne grzyby, jak: grzybica głowy, tułowia, rąk, stóp i międzypalcowa grzybica stóp u sportowców, grzybica obrębna pachwin. W związku z przeciwbakteryjnym działaniem preparatu Daktarin może być on stosowany w grzybicach wtórnie zakażonych przez bakterie (np. pieluszkowe zapalenie skóry).
Przeciwwskazania : Daktarin w kremie przeciwwskazany jest u pacjentów wykazujących nadwrażliwość na mikonazol lub inny składnik kremu.
Ostrzeżenia specjalne i środki ostrożności : W przypadku wystąpienia podrażnienia skóry lub reakcji alergicznej na lek, leczenie należy przerwać. Należy chronić oczy przed lekiem. Należy dbać o higienę miejsc będących źródłem zakażenia pierwotnego i wtórnego.
Stosowanie w okresie ciąży i karmienia piersią : Daktarin w kremie stosowany miejscowo nie wchłania się do krwiobiegu, może więc być stosowany w okresie ciąży i karmienia piersią.
Dawkowanie i sposób stosowania : Preparat stosuje się 2 razy dziennie. Krem należy wcierać aż do całkowitego wchłonięcia. Czas trwania leczenia wynosi od 2 do 6 tygodni w zależności od umiejscowienia zmian i ich nasilenia. Po ustąpieniu zmian chorobowych leczenie powinno trwać jeszcze przynajmniej 7 dni.
Przedawkowanie : Nadmierne stosowanie preparatu Daktarin może wywołać podrażnienie skóry, które zazwyczaj ustępuje po przerwaniu leczenia. W razie przypadkowego połknięcia preparatu, jeżeli zostanie to uznane za konieczne, można przeprowadzić płukanie żołądka.
Działania niepożądane : Daktarin krem jest zwykle dobrze tolerowany. Tak jak w przypadku wszystkich substancji mających zastosowanie zewnętrzne (skóra), również na mikonazol lub inne składniki preparatu mogą wystąpić reakcje uczuleniowe.
Przechowywanie : Przechowywać w temperaturze od 15 do 25 °C. Przechowywać w miejscu niedostępnym dla dzieci.
Dostępne opakowania : Tuby zawierające 15 lub 30 g kremu.
Wytwórca : Janssen Pharmaceutica N.V.B-2340 Beerse, Belgia
Data ostatniej weryfikacji ulotki : 19.11.2001
