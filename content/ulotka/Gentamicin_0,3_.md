+++
date = "2015-01-01T00:00:00+01:00"
permalink = "/Gentamicin_0,3%/"
title = "Gentamicin 0,3%"
kategorie = [ "antybiotyki",]
aliases = [ "/atopedia/Gentamicin_0,3%/",]

+++

GENTAMICIN; GENTAMICIN-RATIOPHARM; GENTAMYCIN

Na receptę

'''Producent

-   Lek-Ljubliana, Słowenia.
-   Pharmachim, Bułgaria.
-   Krka, Słowenia.
-   Polfa-Tarchomin, Polska.
-   Polfa-Warszawa, Polska.
-   Ratiopharm, Niemcy.
-   Medexport, Rosja.

**Forma leku:** iniekcje 10 mg/ml; iniekcje 20 mg/ml; iniekcje 40 mg/ml; krople do oczu 0,3%; maść do oczu 0,3%;

**Zawartość**

Substancja czynna - gentamicin sulfate.

**Sposób działania**

Gentamycin jest antybiotykiem skutecznym wobec wielu szczepów bakteryjnych. Gentamycin niszczy bakterie w wyniku zakłócenia ich ważnych procesów życiowych - syntezy białek. Preparat nie wchłania się z przewodu pokarmowego i dlatego podawany jest pozajelitowo. Wydalanie leku odbywa się głównie przez nerki. Lek podany dożylnie osiąga maksymalne działanie po 10 minutach, podany domięśniowo po H - 1 godziny. Efekt działania leku utrzymuje się przy normalnej funkcji nerek 6-8 godzin.

**Wskazania do stosowania**

Bakteryjne ostre i przewlekłe zapalenia spojówek, krawędzi powiek, woreczka łzowego. Zapalenia i owrzodzenia rogówki. Gentamicyna 0,3% jest stosowana profilaktycznie przed i po zabiegach chirurgicznych na gałce ocznej.

**Zastosowanie:**

Zastrzyki stosuje się w poważnych zagrażających życiu infekcjach spowodowanych bakteriami wrażliwymi na Gentamycinę, jak ostre i przewlekłe zapalenia dróg moczowych i nerek, zapalenie płuc, infekcje w związku z zabiegami chirurgicznymi, jak np. zapalenie wyrostka robaczkowego z zapaleniem otrzewnej, zapalenie opon mózgowych, zapalenie wsierdzia, infekcje związane z rozległymi oparzeniami, transplantacją organów, posocznica.

Maść stosuje się w zapaleniach spojówek oraz przedniej części gałki ocznej wywołanych drobnoustrojami wrażliwymi na antybiotyk. Zastosowanie preparatu powinno być poprzedzone badaniem bakteriologicznym na posiew, tj. kontrolą, czy bakterie, które spowodowały infekcję są wrażliwe na antybiotyk. Ostrzeżenie Gentamyciny nie wolno podawać pacjentom uczulonym na lek. Preparat należy stosować ostrożnie w zaburzonej funkcji nerek. Lek może powodować uszkodzenie słuchu. Ryzyko przytępienia słuchu jest zwiększone, jeśli pacjent był wcześniej leczony następującymi preparatami: kanamycyna, neomycyna, streptomycyna lub tobramycyna, tj. lekami mogącymi osłabiać słuch. W razie jednoczesnego stosowania leków należących do grupy cefalosporyn zachodzi duże ryzyko uszkodzenia nerek. Oczekiwany skutek leczenia może ulec zmianie, jeśli Gentamycinę stosuje się jednocześnie z innymi lekami. Zamiar stosowania innych leków jednocześnie z antybiotykiem należy omówić z lekarzem.

Pacjentom będącym na kuracji preparatem należy przeprowadzać regularne kontrole stężenia leku w osoczu.

Stosowanie zewnętrzne antybiotyku może spowodować nadmierny rozrost flory bakteryjnej i grzybów opornych na lek. W razie pojawienia się nadmiernej flory bakteryjnej, grzybic lub uczulenia należy natychmiast kurację przerwać i skontaktować się z lekarzem.

Długotrwałej kuracji powinny towarzyszyć regularne kontrole słuchu oraz nerek.

**Dawkowanie**

Dawkę ustala lekarz.

Dawka zależy od rodzaju i umiejscowienia infekcji, wieku, funkcji nerek i wagi ciała pacjenta. Zastrzyki wykonuje wyłącznie służba zdrowia, która udziela bliższych informacji o leku.

Krople: O ile lekarz nie zaleci specjalnego dawkowania, wkrapla się do worka spojówkowego 1-2 krople co 4 godziny.

**Przeciwwskazania**

-   Nadwrażliwość na antybiotyki aminoglikozydowe.
-   Nadwrażliwość na którykolwiek ze składników preparatu.

**Działania niepożądane**

W czasie leczenia mogą wystąpić: łzawienie, zaczerwienienie oka, ból, uczucie pieczenia, światłowstręt. Zaburzenia widzenia mogą utrzymywać się przez kilka minut po zakropleniu. Rzadko podczas długiego stosowania kropli może pojawić się, grzybicze lub spowodowane przez oporne na gentamicynę szczepy bakterii, owrzodzenie rogówki. Długotrwałe stosowanie, sporadycznie, w przypadku nadwrażliwości prowadzi do reakcji alergicznej, plamicy małopłytkowej, halucynacji.

-   \> 1/100- Wysypka, świąd. Białko w moczu, zmiany w funkcji nerek. Osłabienie słuchu, zaburzenia równowagi, zawroty głowy, mdłości.
-   1/1000- Zmiany obrazu krwi Pokrzywka. Zmiany w pracy wątroby.
-   \<1/1000- Bóle głowy. Anemia, spadek liczby białych ciałek krwi, zmniejszenie liczby trombocytów. Spadek ciśnienia krwi. Uszkodzenie nerek.

**Ostrzeżenia i zalecane środki ostrożności**

-   Tylko do użytku zewnętrznego - miejscowo do worka spojówkowego.
-   Nie należy dotykać końcówki zakraplacza, ponieważ może to spowodować zanieczyszczenie zawartości pojemnika.
-   Przed użyciem należy usunąć miękkie soczewki kontaktowe. Soczewki mogą być ponownie założone po upływie co najmniej 30 minut po zakropleniu.
-   Nie należy stosować długotrwale z uwagi na rozwój bakterii opornych na gentamicynę oraz grzybów.
-   W przypadku ciężkiej infekcji bakteryjnej oczu leczenie miejscowe należy uzupełnić ogólnym podaniem antybiotyku.

**Stosowanie leku podczas ciąży i karmienia**

Lek może być stosowany w ciąży jedynie w przypadku, gdy w opinii lekarza korzyść dla matki przeważa nad potencjalnym zagrożeniem dla płodu.

O stosowaniu leku w okresie karmienia piersią decyduje lekarz.

Istnieje prawdopodobieństwo, że preparat oddziałuje szkodliwie na płód.

Istnieje prawdopodobieństwo, że preparat oddziałuje na karmione dziecko.

**Wpływ leku na zdolność kierowania pojazdami i obsługę urządzeń mechanicznych**

Z uwagi na możliwe łzawienie po zakropleniu leku nie stosować bezpośrednio przed prowadzeniem pojazdów lub obsługą urządzeń mechanicznych.

**Oddziaływanie z innymi lekami**

Nie stwierdzono interakcji o znaczeniu klinicznym przy stosowaniu gentamicyny w postaci kropli do oczu z wyjątkiem oporności krzyżowej z tobramycyną.

**Przedawkowanie**

Brak danych dotyczących przedawkowania stosowanej miejscowo gentamicyny.

**Trwałość**

Maść, krople do oczu oraz krem zachowują ważność przez 1 miesiąc od daty otwarcia opakowania.

Przed zastosowaniem leku sprawdzić datę ważności podaną na etykiecie. Nie stosować leku po terminie ważności.
