+++
date = "2005-01-01T00:00:00+01:00"
permalink = "/Atarax/"
title = "Atarax"
rodzajelekow = [ "Leki antyhistaminowe", "Leki antyhistaminowe I generacji",]
aliases = [ "/atopedia/Atarax/",]

+++

Atarax, 10 mg, tabletki powlekane

Atarax, 25 mg, tabletki powlekane

*Hydroxyzini hydrochloridum*

> **Należy uważnie zapoznać się z treścią ulotki przed zastosowaniem leku, ponieważ zawiera ona informacje ważne dla pacjenta.**
> 
>  -   Należy zachować tę ulotkę, aby w razie potrzeby móc ją ponownie przeczytać.
>  -   Należy zwrócić się do lekarza lub farmaceuty w razie jakichkolwiek dalszych wątpliwości.
>  -   Lek ten przepisano ściśle określonej osobie. Nie należy go przekazywać innym.
>  -   Lek może zaszkodzić innej osobie, nawet jeśli objawy jej choroby są takie same. Jeśli wystąpią jakiekolwiek objawy niepożądane, w tym wszelkie możliwe objawy. niepożądane niewymienione w ulotce, należy powiedzieć o tym lekarzowi lub farmaceucie.

Co to jest lek Atarax i w jakim celu się go stosuje
===================================================

Atarax jest lekiem o działaniu przeciwhistaminowym, uspokajającym i przeciwlękowym. Lek Atarax wskazany jest w:

-   objawowym leczeniu lęku u dorosłych,
-   objawowym leczeniu świądu,
-   premedykacji przed zabiegami chirurgicznymi.

Informacje ważne przed zastosowaniem leku Atarax
================================================

**Kiedy nie stosować leku Atarax**

-   jeśli pacjent ma uczulenie (nadwrażliwość) na substancję czynną lub którykolwiek z pozostałych składników leku Atarax,
-   jeśli pacjent ma uczulenie (nadwrażliwość) na cetyryzynę, inne pochodne piperazyny, aminofilinę lub etylenodiaminę,
-   jeśli pacjent ma porfirię,
-   jeśli u pacjenta występuje w wywiadzie wydłużenie odcinka QT w elektrokardiogramie,
-   w okresie ciąży i podczas karmienia piersią,
-   jeśli pacjent ma dziedziczną nietolerancję niektórych cukrów.

**Ostrzeżenia i środki ostrożności**

Przed rozpoczęciem stosowania leku Atarax należy zwrócić się do lekarza:

-   jeśli u pacjenta występuje zwiększona skłonność do drgawek (u dzieci występowanie drgawek zgłaszano częściej niż u dorosłych),
-   jeśli u pacjenta występuje jaskra, utrudniony odpływ moczu z pęcherza moczowego, osłabiona perystaltyka przewodu pokarmowego, ''myasthenia gravis ''(choroba charakteryzująca się osłabieniem i zmęczeniem mięśni szkieletowych po powtarzanym wysiłku, pierwszymi jej objawami są: opadanie powiek, podwójne widzenie, głos nosowy, trudność żucia i połykania, trudność w unoszeniu kończyn górnych, chodzeniu, rzadko występuje osłabienie mięśni oddechowych) lub otępienie,
-   jeśli lek Atarax stosowany jest jednocześnie z innymi lekami działającymi hamująco na ośrodkowy układ nerwowy lub z lekami o właściwościach przeciwcholinergicznych (u tych pacjentów może być konieczne dostosowanie dawki), jeśli u pacjenta stwierdzono ryzyko zaburzeń rytmu serca, w tym zaburzenia równowagi elektrolitowej (niedobór potasu we krwi, niedobór magnezu we krwi), choroby serca w wywiadzie lub jeśli pacjent przyjmuje jednocześnie leki mogące wywołać zaburzenia rytmu serca. U tych pacjentów lekarz rozważy inne metody leczenia.

Leczenie należy przerwać na co najmniej 5 dni przed przeprowadzeniem testów na alergię lub testu prowokacji oskrzelowej z metacholiną, aby uniknąć wpływu na wyniki tych badań.

Należy unikać jednoczesnego stosowania leku Atarax i alkoholu.

**Inne leki i Atarax**

Należy powiedzieć lekarzowi o wszystkich lekach przyjmowanych obecnie lub ostatnio a także o lekach, które pacjent planuje przyjmować.

Niektóre leki, jeśli będą przyjmowane razem z lekiem Atarax, mogą wywołać działania niepożądane. Dotyczy to następujących leków:

-   leków działających hamująco na ośrodkowy układ nerwowy lub leków o działaniu przeciwcholinergicznym,
-   alkoholu oraz inhibitorów dehydrogenazy alkoholowej,
-   betahistyny i inhibitorów cholinoesterazy,
-   inhibitorów monoaminooksydazy (leki stosowane m.in. w depresji),
-   adrenaliny,
-   leków mogących wywołać zaburzenia rytmu serca.

**Ciąża i karmienie piersią**

Leku Atarax nie wolno stosować w czasie ciąży ani podczas karmienia piersią. Karmienie piersią należy przerwać, jeżeli konieczne jest zastosowanie leku Atarax.

**Prowadzenie pojazdów i obsługiwanie maszyn**

Podczas stosowania leku Atarax nie należy prowadzić pojazdów mechanicznych, obsługiwać urządzeń mechanicznych ani posługiwać się narzędziami, ponieważ lek Atarax może zaburzać zdolność reakcji i koncentracji.

Lek Atarax zawiera laktozę

Lek Atarax w postaci tabletek zawiera laktozę. Jeśli u pacjenta stwierdzono nietolerancję niektórych cukrów, to przed przyjęciem leku pacjent powinien skontaktować się z lekarzem.

Jak stosować lek Atarax
=======================

Ten lek należy zawsze stosować zgodnie z zaleceniami lekarza W razie wątpliwości należy zwrócić się do lekarza lub farmaceuty.

Poniżej przedstawiono zazwyczaj stosowane dawki leku Atarax.

**Dorośli**

<u>W objawowym leczeniu lęku: </u>

50 mg/dobę w 2-3 dawkach podzielonych.

W ciężkich przypadkach można stosować doustnie dawki do 300 mg/dobę.

<u>W objawowym leczeniu świądu: </u>

Leczenie należy rozpocząć od dawki 25 mg przed snem, kontynuować terapię zwiększając

w razie konieczności dawkę, podając po 25 mg, 3 do 4 razy na dobę.

<u>W premedykacii przed zabiegami chirumicznymi:</u>

50 do 100 mg w pojedynczej dawce doustnie.

Maksymalna pojedyncza dawka u dorosłych nie powinna być większa niż 100 mg, a maksymalna dawka dobowa nie powinna być większa niż 300 mg.

**Stosowanie u dzieci i młodzieży**

Dzieci od 12 miesięcy

<u>W objawowym leczeniu świądu: </u>

-   od 12 miesięcy do 6 lat: 1 mg/kg mc. na dobę do 2,5 mg/kg mc. na dobę w dawkach podzielonych;
-   powyżej 6 lat: 1 mg/kg mc. na dobę do 2 mg/kg mc. na dobę w dawkach podzielonych.

<u>W premedykacji przed zabiegami chirurgicznymi: </u>

0,6 mg/kg mc. doustnie w pojedynczej dawce.

<u>Dostosowanie dawkowania</u>

Dawkowanie należy dostosowywać indywidualnie, w zalecanym zakresie dawek, w zależności od reakcji pacjenta na leczenie.

'''Osoby w wieku podeszłym '''

U osób w podeszłym wieku zaleca się rozpoczęcie leczenia od połowy zalecanej dawki.

'''Pacjenci z umiarkowana lub ciężka niewydolnościa nerek '''

U pacjentów z umiarkowaną lub ciężką niewydolnością nerek, ze względu na zmniejszone wydalanie metabolitu leku, cetyryzyny, należy zmniejszyć stosowane dawki.

**Pacjenci z niewydolnościa wątroby**

U pacjentów z niewydolnością wątroby zaleca się zmniejszenie dawki dobowej o 33%.

**Zastosowanie większej niż zalecana dawki leku Atarax**

W razie przyjęcia większej niż zalecana dawki leku (przedawkowania), należy niezwłocznie zwrócić się do lekarza lub farmaceuty.Objawy przedawkowania leku Atarax to: nudności, wymioty, tachykardia (przyspieszenie czynności serca), gorączka, senność, zaburzenia odruchu źrenicznego, drżenie, splątanie lub omamy, a następnie może wystąpić obniżony poziom świadomości, depresja oddechowa, drgawki, niedociśnienie tętnicze lub zaburzenia rytmu serca oraz pogłębiająca się śpiączka i zapaść krążeniowo-oddechowa.

Nie istnieje swoista odtrutka.

**Pominięcie zastosowania leku Atarax**

Nie należy stosować dawki podwójnej w celu uzupełnienia pominiętej dawki.

**Przerwanie stosowania leku Atarax**

W razie jakichkolwiek dalszych wątpliwości związanych ze stosowaniem tego leku należy zwrócić się do lekarza lub farmaceuty.= Możliwe działania niepożądane = Jak każdy lek, lek ten może powodować działania niepożądane, chociaż nie u każdego one wystąpią. Częstość występowania działań niepożądanych wymienionych poniżej jest zdefiniowana w następujący sposób:

-   bardzo często (występujące częściej niż u 1 na 10 pacjentów)
-   często (występujące u 1 do 10 na 100 pacjentów)
-   niezbyt często (występujące u 1 do 10 na 1 000 pacjentów) rzadko (występujące u 1 do 10 na 10000 pacjentów)
-   bardzo rzadko (występujące u mniej niż 1 na 10 000 pacjentów)
-   nieznana (częstość nie może być określona na podstawie dostępnych danych)

'''Bardzo często: '''senność.

'''Często: '''suchość w jamie ustnej, zmęczenie, ból głowy, sedacja (uspokojenie).

'''Niezbyt często: '''nudności, złe samopoczucie, gorączka, zawroty głowy, bezsenność, drżenie, pobudzenie, splątanie.

'''Rzadko: '''tachykardia (przyspieszenie czynności serca), zaburzenia akomodacji, niewyraźne widzenie, zaparcia, wymioty, reakcje nadwrażliwości, nieprawidłowe wyniki testów czynnościowych wątroby, drgawki, dyskineza (niezależne od woli, nieskoordynowane ruchy kończyn i innych części ciała), dezorientacja, omamy, zatrzymanie moczu, świąd, wysypka rumieniowa, wysypka grudkowo­plamkowa, pokrzywka, zapalenie skóry, niedociśnienie tętnicze krwi.

**Bardzo rzadko:** wstrząs anafilaktyczny (spowodowany jest ciężką ogólnoustrojową reakcją alergiczną, jego objawy to: duszność, obrzęk krtani i gardła, świąd skóry i jej zaczerwienienie, ból głowy, uczucie „ucisku", zawroty głowy, znaczne osłabienie, aż do utraty przytomności włącznie); w ciężkich przypadkach może zagrażać życiu, skurcz oskrzeli, obrzęk naczynioruchowy (wykwity na skórze w postaci nieregularnych plam, bąbli i obrzęków), wzmożona potliwość, utrwalona wysypka polekowa, ostra uogólniona osutka krostkowa (wysypka krostkowa na zaczerwienionej skórze, której może towarzyszyć obrzęk i objawy ogólne np.: gorączka), rumień wielopostaciowy (wysypka na skórze, która może powodować powstawanie pęcherzy i wyglądać jak małe tarcze strzelnicze (ciemny punkt otoczony jaśniejszym obszarem i ciemnym kręgiem dookoła), zespół Stevensa-Johnsona (rozległa wysypka z pęcherzami i złuszczającą się skórą, występująca głównie w okolicy ust, oczu, nosa i narządów płciowych).

'''Częstość nieznana: '''wydłużenie odcinka QT w elektrokardiogramie, zaburzenia rytmu serca typu ''torsade de pointes, ''zapalenie wątroby.

Dodatkowo zaobserwowano następujące działania niepożądane związane z cetyryzyną, głównym metabolitem hydroksyzyny, które mogą wystąpić również po podaniu hydroksyzyny: zmniejszenie liczby płytek krwi, agresywność, depresja, tiki, ruchy mimowolne, mrowienie, napady przymusowego patrzenia z rotacją gałek ocznych, biegunka, trudności w oddawaniu moczu, mimowolne oddawanie moczu, astenia (zmęczenie, osłabienie), obrzęk, zwiększenie masy ciała.

U niektórych osób w czasie stosowania leku Atarax mogą wystąpić inne działania niepożądane.

Jeśli nasili się którykolwiek z objawów niepożądanych lub wystąpią jakiekolwiek objawy niepożądane niewymienione w ulotce, należy powiedzieć o tym lekarzowi lub farmaceucie.

Jak przechowywać lek Atarax
===========================

Przechowywać w temperaturze poniżej 25°C.

Lek przechowywać w opakowaniu zewnętrznym.

Lek należy przechowywać w miejscu niewidocznym i niedostępnym dla dzieci.

Nie stosować tego leku po upływie terminu ważności zamieszczonego na pudełku i blistrze po: „Termin ważności i (lub) EXP". Termin ważności oznacza ostatni dzień podanego miesiąca. Leków nie należy wyrzucać do kanalizacji ani domowych pojemników na odpadki. Należy zapytać farmaceutę jak usunąć leki, których się już nie używa. Takie postępowanie pomoże chronić środowisko.

Zawartość opakowania i inne informacje
======================================

Co zawiera lek Atarax
---------------------

Substancją czynną leku jest chlorowodorek hydroksyzyny.

Pozostałe składniki to:

-   Tabletki powlekane 10 mg: laktoza jednowodna skrobia kukurydziana, talk, wapnia stearynian, powidon K 30. Skład otoczki: eudragit E roztwór 12,5%, makrouol 6000, tytanu dwutlenek (E171), talk.
-   Tabletki powlekane 25 mg: laktoza jednowodna, celuloza mikrokrystaliczna, magnezu stearynian, krzemionka koloidalna bezwodna. Skład otoczki: Opadry Y-1- 7000 (tytanu dwutlenek, hypromeloza, makrogol 400).

Jak wygląda lek Atarax i co zawiera opakowanie
----------------------------------------------

Lek Atarax, tabletki powlekane 10 mg to białe, okrągłe, tabletki.

Lek Atarax, tabletki powlekane 25 mg to białe, podłużne, tabletki z linią dzielącą na pół.

Opakowanie zawiera 25 tabletek powlekanych.

Podmiot odpowiedzialny i wytwórca
---------------------------------

**Podmiot odpowiedzialny:**

UCB Pharma SA
Allee de la Recherche 60
B-1070 Bruksela
Belgia

**Wytwórca:**

UCB Pharma SA,
Chemin du Foricst, B-1420
Branie PAlleud,
Belgia

W celu uzyskania dodatkowych informacji należy się skontaktować z przedstawicielem podmiotu odpowiedzialnego:

UCB Pharma Sp. z o.o.
ul. Kruczkowskiego 8 00-380
Warszawa
Tel. +48 22 696 99 20
