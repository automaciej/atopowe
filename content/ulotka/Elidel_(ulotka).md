+++
date = "2005-01-01T00:00:00+01:00"
permalink = "/Elidel_(ulotka)/"
title = "Elidel (ulotka)"
rodzajelekow = [ "kremy", "leki immunosupresyjne",]
aliases = [ "/atopedia/Elidel_(ulotka)/",]

+++

|----------------------------------------------------------------------------------------------|
| '''Należy przeczytać całą ulotkę przed rozpoczęciem stosowania preparatu Elidel®.

 -   W przypadku dalszych pytań należy zasięgnąć porady lekarza lub farmaceuty
 -   Należy zachować ulotkę. Może być przydatna w celu ponownego zapoznania się z jej treścią
 -   Nie odstępować preparatu innym osobom, nawet wtedy gdy cierpią na tę samą chorobę.        |

Elidel®
=======

*(Pimecrolimusum)*

Substancją czynną preparatu Elidel jest [pimekrolimus](/atopedia/Pimekrolimus "wikilink").

Inne składniki leku: trójglicerydy średniołańcuchowe, alkohol oleilowy, glikol propylenowy, alkohol sterylowy, alkohol cetylowy, mono- i dwuglicerydy, cetostearylosiarczan sodu, alkohol benzylowy, kwas cytrynowy bezwodny, sodu wodorotlenek, woda oczyszczona.

**Wytwórca**
Novartis Pharma AG
CH-4002 Bazylea
Szwajcaria

**Miejsce wytwarzania**
Novartis Pharma GmbH, Oeflingerstrasse 44, 79664 Wehr/Baden
Niemcy

Co to jest Elidel i w jakim celu jest stosowany
-----------------------------------------------

Elidel jest białym, bezzapachowym, nie pozostawiającym plam i łatwo się rozprowadzającym kremem; jeden gram preparatu Elidel zawiera 10mg [pimekrolimusu](/atopedia/Pimekrolimus "wikilink").

Elidel jest niesteroidowym środkiem, stosowanym w leczeniu [stanów zapalnych skóry](/atopedia/Stan_zapalny_skóry "wikilink"). Lek działa na komórki w [skórze](/atopedia/Skóra "wikilink") odpowiedzialne za rozwój zapalenie oraz zaczerwienienie i [swędzenie](/atopedia/Świąd "wikilink") odczuwane przez pacjentów z łagodną i umiarkowaną świerzbiączką.

Elidel jest dostępny w tubkach zawierających 15 g, 30 g i 100 g preparatu.

Krem stosuje się do leczenia objawów łagodnej i umiarkowanej postaci świerzbiączki (atopowego zapalenia skóry) u [dzieci](/atopedia/Dzieci "wikilink") (w wieku od 2 lat), młodzieży i dorosłych. Leczenie preparatem Elidel objawów przedmiotowych i podmiotowych świerzbiączki we wczesnym etapie ich rozwoju zapobiega ciężkiemu zaostrzeniu choroby i wiąże się z wydłużeniem okresów pomiędzy kolejnymi jej nasileniami.

Przed rozpoczęciem stosowania preparatu Elidel
----------------------------------------------

Należy dokładnie przestrzegać zaleceń [lekarza](/atopedia/Lekarze "wikilink"), nawet jeżeli różnią się od informacji zawartych w niniejszej ulotce.

Przed rozpoczęciem stosowania preparatu Elidel należy zapoznać się z podanymi poniżej informacjami.

**Nie stosować preparatu Elidel w przypadku:**

-   nadwrażliwości (uczulenia) na [pimekrolimus](/atopedia/Pimekrolimus "wikilink"), inne makroalaktamy lub którykolwiek inny składnik preparatu Elidel.

W przypadku dalszych pytań należy skonsultować się z lekarzem.

**Zwrócić szczególną uwagę:**
Elidel jest przeznaczony wyłącznie do użytku zewnętrznego. Nie należy nakładać kremu na powierzchnie wewnątrz nosa, ust ani też nie należy połykać preparatu. jeżeli krem przypadkowo dostanie się na ww. powierzchnie, należy je przetrzeć, a następnie obficie przepłukać czystą wodą.

Nie należy stosować kremu na powierzchnie skóry dotkniętą czynną infekcją wirusową, np. opryszczką warg (zwana również opryszczką zwykłą) lub ospą wietrzną.

W przypadku infekcji skórnych lekarz zaleci stosowanie odpowiedniego leku przeciw drobnoustrojom równolegle z kremem Elidel. Jeżeli nie nastąpi poprawa lekarz może zalecić odstawienie preparatu Elidel, aż do odpowiedniego opanowania zakażenia.
Leczonych powierzchni skóry nie należy przykrywać bandażem, opatrunkiem lub otulać. Można nosić takie ubranie jak zazwyczaj.

Podczas leczenia preparatem Elidel należy unikać nadmiernej ekspozycji na promienie słoneczne, lamp słonecznych i łóżek opalających.

Przebywając na świeżym powietrzu, zdejmując ubranie należy chronić przed słońcem powierzchnie skóry, na które stosuje się preparat Elidel. W celu uzyskania dodatkowych informacji o sposobach ochrony przed słońcem należy skontaktować się z lekarzem.

W przypadku wystąpienia choroby skóry zwanej zespołem Nethertona należy przed użyciem preparatu Elidel skontaktować się z lekarzem.

W przypadku atopowego zapalenie skóry obejmującego 100% powierzchni ciała należy przed użyciem preparaty Elidel skontaktować się z lekarzem.

Preparat Elidel zawiera substancje pomocnicze, które mogą być przyczyną rekacji miejscowych na skórze. Stosowanie preparatu Elidel może wiązać się z występowaniem łagodnych, przemijajaących reakcji w miejscu nałożenia kremu, takich jak uczucie ciepła i/lub pieczenia skóry. Jeśli rekacje są silne, należy skontaktować się z lekarzem.

**Ciąża**
W przypadku ciąży lub podejrzenia ciąży należy skontaktować się z lekarzem przed rozpoczęciem stosowania preparatu Elidel.

Nie należy stosować kremu Elidel u kobiet w ciąży.

**Karmienie piersią**
W przypadku karmienia piersią należy skontaktować się z lekarzem przed rozpoczęciem stosowania preparatu Elidel lub innych leków.

Podczas karmienia piersią nie należy stosować kremu Elidel na skórę piersi.

Nie ma danych dotyczących wydzielania substancji czynnej do mleka po miejscowym zastosowaniu preparatu.

**Prowadzenie pojazdów i obsługa urządzeń mechanicznych**
Elidel nie wywołuje żadnych znanych objawów utrudniających prowadzenie pojazdów i obsługę maszyn.

**Stosowanie innych leków**
Należy poinformować lekarza lub farmaceutę o aktualnie lub ostatnio przyjmowanych innych lekach, nawet tych które są dostępne bez recepty.
W przypadku rozległego atopowego zapalenie skóry należy przerwać leczenie preparatem Elidel przed szczepieniami. W tym celu należy skontaktować się z lekarzem.
Podczas leczenia preparatem Elidel należy unikać leczenia/naświetlania promieniami UVA lub [UVB](/atopedia/UVB "wikilink").
Z uwagi na selektywne działanie preparatu Elidel na skórę, bardzo mała ilość leku przechodzi do krwi. Z tego względu prawdopodobieństwo wystąpienia interakcji pomiędzy preparatem Elidel i innymi lekami podawanymi doustnie lub systemowo jest niewielkie.

W jaki sposób stosować Elidel
-----------------------------

Należy dokładnie przestrzegać zaleceń [lekarza](/atopedia/Lekarze "wikilink") i farmaceuty. W przypadku jakichkolwiek pytań należy skontaktować się z lekarzem lub farmaceutą.

Elidel można stosować na skórę całego ciała, w tym także na skórę głowy, twarzy i szyi oraz w fałdach skóry. Krem stosować w następujący sposób:

-   Umyć i osuszyć ręce.
-   Otworzyć tubkę z preparatem (przy pierwszym użyciu kremu konieczne będzie przecięcie zabezpieczenia u wylotu tuby przy pomocy specjalnego elementu znajdującego się na czubku nakrętki).
-   Wycisnąć odpowiednią ilość kremu na palce dłoni.
-   Nakładać Elidel cienką warstwą całkowicie pokrywając nim zmienioną chorobowo skórę.
-   Delikatnie wetrzeć krem aż do całkowitego wchłonięcia.
-   Zamknąć tubę zakręcając nakrętkę.

Krem należy stosować dwa razy na dobę, np. rano i wieczorem. Środki nawilżające (preparaty zmiękczające skórę) można nakładać bezpośrednio po zastosowaniu kremu Elidel. Skóra pacjentów z atopowym zapaleniem skóry może być bardzo sucha.
Z tego względu należy przedyskutować z lekarzem sposób pielęgnacji skóry, aby zapewnić odpowiedni stopień nawilżenia.

Ze względu na możliwość zmycia kremu nie należy stosować kremu Elidel bezpośrednio przed [kąpielą](/atopedia/Kąpiele "wikilink") lub prysznicem.

**Jak długo stosować Elidel**
Krem należy stosować tak długo jak długo lekarz uzna to za konieczne. W przypadku braku poprawy po 6 tygodniach stosowania leku lub w przypadku, gdy wystąpi zaostrzenie choroby, należy skontaktować sie z lekarzem. W przypadku długotrwałego leczenia egzemy terapię kremem Elidel należy rozpocząć natychmiast po zaobserwowaniu pierwszych [objawów](/atopedia/Charakterystyczne_objawy "wikilink"). Zapobiega to występowaniu objawów związanych z zaostrzeniem lub nawrotem choroby.
Elidel należy stosować, aż do ustąpienia wszystkich objawów. W razie ich nawrotu leczenie należy wznowić.

**Postępowanie w przypadku zastosowania większej dawki leku**
W przypadku niezamierzonego zastosowania większej ilości kremu niż to zalecił lekarz, nadmiar preparatu należy zetrzeć. Przedawkowanie nie spowoduje szkodliwych skutków ubocznych.

**Postępowanie w przypadku niezamierzonego połknięcia kremu**
W przypadku niezamierzonego połknięcia kremu należy poinformować o tym lekarza.

**Postępowanie w przypadku pominięcia dawki**
Jeżeli pacjent zapomni zastosować krem Elidel, należy nałożyć go na chorą skórę jak najszybciej po uświadomieniu sobie tego faktu, a następnie powrócić do zwykłego schematu dawkowania.

Działania niepożądane, które mogą wystąpić
------------------------------------------

Jak każdy lek, Elidel może powodować działania niepożądane.

Do najczęstszych skutków ubocznych preparatu Elidel krem 10 mg/g należy uczucie ciepła i/lub pieczenia skóry w miejscu nałożenia kremu.

Inne częste działania niepożądane to: podrażnienie, [swędzenie](/atopedia/Świąd "wikilink") i zaczerwienienie skóry w miejscu zastosowania kremu.
Do częstych działań niepożądanych należą także infekcje skóry, takie jak [zapalenie mieszków włosowych](/atopedia/Foliculitis "wikilink") (może być przyczyną powstawania krost).

W rzadkich przypadkach w miejscu zastosowania preparatu mogą wystąpić następujące działania niepożądane: [wysypka](/atopedia/wysypka "wikilink"), ból, uczucie kłucia, niewielkie [łuszczenie](/atopedia/łuszczenie "wikilink") się skóry, [suchość skóry](/atopedia/suchość_skóry "wikilink") oraz obrzęk. Wymienione wyżej skutki uboczne mają zwykle charakter łagodny do umiarkowanego, przemijający i najczęściej występują na początku leczenia.

W rzadkich przypadkach może dojść do zaostrzenia leczonej choroby lub do wystąpienia infekcji skórnej, np. liszajca, opryszczki, opryszczkowego zapalenia skóry, [mięczaka zakaźnego](/atopedia/mięczak_zakaźny "wikilink"), brodawek i czyraków.

W przypadku wystąpienia innych działań niepożądanych, nie wymienionych w tej ulotce, należy poinformować o nich lekarza.

Przechowywanie preparatu Elidel
-------------------------------

Krem jest dostępny w tubach zawierających 15 g, 30 g lub 100 g preparatu.
Przechowywać w miejscu niedostępnym i niewidocznym dla dzieci.
Przechowywać w temperaturze poniżej 25˚C.
Nie zamrażać.
Przechowywać w oryginalnym opakowaniu.
Tubę przechowywać w zewnętrznym opakowaniu kartonowym.
Podczas przechowywania tuba powinna być szczelnie zamknięta.
Nie stosować po upływie terminu ważności podanym na opakowaniu i tubie.
Po otwarciu zawartość tuby zużyć w ciągu 12 miesięcy.

**Data ostatniej weryfikacji ulotki: 04.12.2002**

**Dalsze informacje**
W celu uzyskania dalszych informacji o leku należy skontaktować się z lokalnym przedstawicielem właściciela Świadectwa Rejestracji preparatu Elidel:

Novartis Poland Sp. z o.o.
Al. W. Witosa 31
00-710 Warszawa
tel: +48 22 55 08 888
