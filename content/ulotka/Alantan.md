+++
date = "2015-01-01T00:00:00+01:00"
permalink = "/Alantan/"
title = "Alantan"
kategorie = [ "kremy", "maści", "emolienty",]

+++

ALANTAN maść
------------

### Skład

100 g maści zawiera Substancję czynną Alantoina 2,0 g

Substancje pomocnicze
wazelina biała, lanolina bezwodna, olej parafinowy, hydroksybenzoesan etylu (Aseptina A), woda oczyszczona.

### Opis działania

Zawarta w maści alantoina działa przeciwzapalnie i ściągająco. Przyspiesza ziarninowanie i pobudza tworzenie naskórka. Powoduje szybkie oczyszczanie ran i ułatwia oddzielanie się tkanek martwych. W postaci maści alantoina może być stosowana nie tylko na skórę, ale i na błony śluzowe. W stanach zapalnych błon śluzowych zapewnia ich prawidłowe nawilżenie, a także oddzielanie zalegających strupów. Dzięki skojarzonemu działaniu alantoiny i składników podłoża lek poza łagodzeniem stanów zapalnych skóry usuwa objawy nadmiernego rogowacenia i złuszczania.

### Wskazania do stosowania

Maść stosuje się w leczeniu trudno gojących się ran, oparzeń (także słonecznych) oraz w przewlekłych stanach zapalnych skóry przebiegających z nadmiernym złuszczaniem i rogowaceniem ([atopowe zapalenie skóry](/atopedia/Atopowe_zapalenie_skóry "wikilink"), wyprysk, [łuszczyca](/atopedia/Łuszczyca "wikilink") i inne choroby skóry).

Wskazaniem do stosowania maści są płytkie owrzodzenia, ubytki skóry i błon śluzowych.

### Przeciwwskazania

Nadwrażliwość na substancję czynną lub którykolwiek składnik podłoża.

### Ostrzeżenia i zalecane środki ostrożności

"Unikać stosowania maści na zmiany skórne w okresie ostrego stanu zapalnego z obecnością zmian sączących." W przypadku nadwrażliwości, lek należy odstawić i zasięgnąć porady lekarza. W razie przypadkowego połknięcia kremu należy natychmiast zasięgnąć porady lekarza i zastosować leczenie objawowe. "Produktu nie można stosować do oczu."

ALANTAN PLUS
------------

### balsam do ciała

Balsam do ciała ALANTAN PLUS zawiera trzy bardzo skutecznie działające substancje: alantoinę, d-pantenol (prowitaminę B5), bisabolol (substancja czynna z rumianku).

Wszystkie te składniki łagodzą podrażnienia skóry, szybko doprowadzając ją do pożądanej formy. Skóra staje się bardziej elastyczna, nabiera blasku i zdrowego wyglądu.

Balsam ALANTAN PLUS jest preparatem pielęgnacyjnym do każdego rodzaju skóry, szczególnie zaś suchej i skłonnej do podrażnień. Dobrze natłuszcza i nawilża skórę, przywraca jej naturalny odczyn. Pragniemy polecić stosowanie naszego produktu do całodziennej pielęgnacji ciała, szczególnie po kąpieli, depilacji oraz po przebywaniu na słońcu. Balsam przebadany dermatologicznie.

Opakowanie: Pojemnik 175 ml

### maść i krem

#### Skład

100 g preparatu zawiera

Substancje czynne Alantoina 2,0g D-pantenol 5,0g

Substancje pomocnicze

##### Krem:

olej parafinowy, lanolina bezwodna, Polawax NF (alkohol cetostearylowy i polioksyetylenowany (20) monostearynian sorbitanu), glikol propylenowy, alkohol cetostearylowy, hydroksybenzoesan etylu (Aseptina A), hydroksybenzoesan metylu (Aseptina M), hydroksybenzoesan propylu (Aseptina P), woda oczyszczona.

##### Maść:

olej parafinowy, lanolina bezwodna, wazelina biała, glikol propylenowy, hydroksybenzoesan etylu (Aseptina A), woda oczyszczona.

#### Opis działania

Działanie preparatu wynika z obecności dwóch składników: alantoiny i D-pantenolu. Alantoina wywiera działanie przeciwzapalne, ściągające, łagodzące, keratolityczne oraz pobudzające ziarninowanie naskórka.

D-pantenol reguluje gospodarkę wodną skóry nadając jej jędrność i elastyczność.

#### Wskazania do stosowania

-   Leczenie różnego rodzaju ran, jak: otarcia, niewielkie skaleczenia i pęknięcia,
-   Leczenie oparzeń słonecznych oraz po radioterapii i fototerapii,
-   Pielęgnacja sutków w trakcie karmienia piersią,
-   Zapobieganie odparzeniom u niemowląt,
-   Pielęgnacja skóry podrażnionej i wysuszonej,
-   Nadmierne rogowacenie skóry dłoni i stóp,

"Wspomagająco w atopowym zapaleniu skóry, wyprysku alergicznym," zapaleniu błony śluzowej nosa i owrzodzeniach podudzi,

"Preparat jest skuteczny w terapii skojarzonej z kortykosterydami w wielu dermatozach zapalnych."
