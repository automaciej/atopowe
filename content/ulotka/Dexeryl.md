+++
date = "2005-01-01T00:00:00+01:00"
permalink = "/Dexeryl/"
title = "Dexeryl"
rodzajelekow = [ "kremy",]
aliases = [ "/atopedia/Dexeryl/",]
lastmod = "2016-11-19T15:19:26+00:00"

+++

Co zawiera DEXERYL krem?
------------------------

Glicerol, parafina miękka biała, parafina ciekła, monostearynian glicerolu, kwas stearynowy, policykliczny dimetylosiloksan, olej sili­konowy, makrogol 600, trolamina, parahydroksybenzoesan propylu (E216), woda oczyszczona.

W jakim celu stosuje się DEXERYL krem?
--------------------------------------

Krem ochronny do skóry przeznaczony do leczenia objawów i dole­gliwości związanych z suchością skóry, a szczególnie w różnych der­matologicznych stanach chorobowych (np. [atopowe zapalenie skóry]({{< relref "atopedia/Atopowe_zapalenie_skóry.md" >}}), rybia łuska...).

W jaki sposób działa DEXERYL krem?
----------------------------------

Skład Dexeryl krem dobrano w celu leczenia objawów i dolegliwości wywołanych suchością skóry:

-   powłoka ochronna dzięki miękkiej parafinie białej i parafinie ciekłej:
    -   fizyczny efekt przeciwdziałający parowaniu zapobiega od­wodnieniu (utracie wody);
    -   bariera osłaniająca przed uszkadzającym działaniem czynni­ków zewnętrznych;
-   dodatkowo działanie nawadniające glicerolu ułatwia zachowanie równowagi wodnej w obrębie skóry.

Składniki Dexeryl krem zmniejszają nasilenie istniejących i przeciw­działają nowym podrażnieniom.

Jak stosować DEXERYL krem?
--------------------------

Krem przeznaczony wyłącznie do użytku zewnętrznego. Nałożyć cienką warstwę kremu na uszkodzoną skórę raz lub dwa razy na dobę. W razie potrzeby krem można stosować częściej, do 6 razy na dobę. Po każdym użyciu należy dokładnie zakręcić tubkę.

Kiedy nie stosować DEXERYL krem?
--------------------------------

Produkt nie powinien być stosowany przez osoby uczulone na którykol­wiek ze składników, w szczególności na paraben (parahydroksybenzoesan - E216). Z uwagi na brak wystarczających danych nie zaleca się jednoczesnej aplikacji kremu i innych produktów o działaniu miejscowym. W razie wątpli­wości należy zasięgnąć porady wykwalifikowanego personelu medycznego.

Ostrzeżenia i specjalne instrukcje dotyczące stosowania
-------------------------------------------------------

-   Nie stosować na rany.
-   Nie połykać
-   Nie stosować na oczy.
-   Przechowywać w miejscu niedostępnym dla dzieci.

Możliwe działania niepożądane
-----------------------------

W związku z tym, że krem zawiera parahydroksybenzoesan propylu, w rzadkich przypadkach może on wywoływać reakcje skórne podobne do wyprysku ([egzema]({{< relref "atopedia/Egzema.md" >}})), oraz bardzo rzadko, natychmiastowe odczyny o typie pokrzywki.

Jeżeli wystąpią niepożądane lub niekorzystne objawy niewymienione w tej ulotce, należy powiadomić wykwalifikowany personel medyczny.

Specjalne środki ostrożności dotyczące przechowywania
-----------------------------------------------------

Nie przechowywać w temperaturze powyżej 30°C.

Nie stosować po upływie terminu ważności podanego na tubce.
